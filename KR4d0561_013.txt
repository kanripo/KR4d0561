# -*- mode: mandoku-view; -*-
#+TITLE: 龜巢藁
#+DATE: 2015-09-12 01:23:47.323473
#+PROPERTY: ID KR4d0561
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB12n0781-013龜巢藁-卷之十三.
<pb:KR4d0561_SBCK_013-1a>¶
&KR0027;巢藁巻之十三¶
　䟽¶
　　三教堂修造䟽¶
推倒人我山三教一家之意踏翻生死海十方¶
諸佛之心必湏無風雨震凌乃可集江湖名勝¶
青山舊隐白馬弘規欲求木于工師湏布金于¶
長者過我門入我室不妨分半席烟霞上我堂¶
踞我床相與話三生風月祝聖人壽報檀䢷恩¶
　　元山主造退居䟽¶
<pb:KR4d0561_SBCK_013-1b>¶
¶
掀翻黒漆桶舉頭見明月當空跳上白牛車拂¶
袖喜春風滿路毋慅急流中勇爲退歩怕從閙¶
籃&KR0187;只管鑚頭但給孤舍祗樹之園則摩詰坐¶
散花之室作鉄門限透金剛圈&KR0030;圖對緑水青¶
山供養有清風明月應無所住作如是觀大千¶
搃是一禅床但要覺得些安身立命之地百丈¶
只有三轉語必湏撞着箇㸃頭㑹意之人了是¶
因縁勝諸福徳¶
　　梁寳寺修造疏¶
<pb:KR4d0561_SBCK_013-2a>¶
數百年祖師道塲千龍圍繞五七件未了公案¶
歲月因循要令折碓觜花生莫謂冷灰中豆爆¶
有縁相遇何事不成大丈夫直下承當小比丘¶
向前料理試看寳刹勝昔年梁武之時當效華¶
封祝今上唐虞之壽無邉功徳難盡賛揚¶
　　謝雨佛事疏¶
如惔如焚方慮亢陽之虐既優既渥乃&KR0041;甘澤¶
之恩欲報效于鴻鈞敬皈依于象教伏願王某¶
同羽士呉某冠裳雖異鄉并寔同有公家賦粟¶
<pb:KR4d0561_SBCK_013-2b>¶
之征無仙子食松之術望霓蹙額得雨寛心田¶
疇不失于農時&KR1474;&KR0676;免憂于他日感造化鬼神¶
之力誦如來秘宻之言開法華道塲設伊蒲法¶
供伏願百靈昭格諸佛證明雨我公及我私尚¶
求霑足井而飲耕而食共樂豐登更兾萬邦之¶
咸寧永頼一人之有慶¶
　　謝恩誦法華經疏¶
朝廷推曠蕩之恩飢饉處税粮全免官吏執偏¶
私之見施行間荆棘横生欲徼福于百靈當投¶
<pb:KR4d0561_SBCK_013-3a>¶
誠于三寳事雖不遂心曷能忘切念某等欽觀¶
詔條可霑徳澤赴愬為七邑之衆奔馳歴半載¶
之餘公乎私乎自謂上天能鍳知者仁者皆云¶
不日而成雖一時遭毒歛之蛇或他日得塞翁¶
之馬掃除梵宇持誦真詮二十四人同演法音¶
六萬餘言重宣妙義設香花燈燭之供奉天龍¶
鬼神之靈上答聖恩下祈民福一人有慶四海¶
攸同大臣以道事君㒺敢咈&KR0093;綸之命庶人召¶
役則徃將來免粟米之征時和歲豐天長地久¶
<pb:KR4d0561_SBCK_013-3b>¶
　　誦法華經疏¶
作善降祥上古之書埀訓供佛有福法華之語¶
流傳欲報徳于百靈用投誠于三寳伏念某戸¶
門孤立租賦交征為公為私寧無過咎有財有¶
用幸遂經營居之安而資之深灾不生而禍不¶
作荷天錫福靡日忘恩擇三五之良辰礼大千¶
之諸佛肅陳清供敬誦真詮伏願慧日照臨神¶
天感格吾老及人老家家無凍餒之憂新年勝¶
舊年日日有平安之喜¶
<pb:KR4d0561_SBCK_013-4a>¶
　　作佛事謝聖恩蠲租疏¶
官賦半蠲欽奉九重之詔聖恩難報皈依三寳¶
之尊敬爇清薫俯陳丹悃伏念草茅雖賤稼穡¶
維艱幸&KR0041;曠蕩之恩又獲豐登之嵗倉箱頓滿¶
饘粥可供盡力催科喜輸官之易畢中心報効¶
感聖代之難逢仰祝皇圗䖍修佛事伏願一人¶
有慶萬壽無疆乃聖乃神乃武乃武聖德合乾¶
坤之大自西自東自南自北清光瞻日月之明¶
　　結社畫凈土疏¶
<pb:KR4d0561_SBCK_013-4b>¶
　嘗觀釋迦世尊説西方淨土教人念佛真方¶
　　便第一義也今欲按阿彌陀無量夀二經¶
　　命畫工冩刻極樂境界仍遠法師㑹一百¶
　　二十三人結為蓮社瞻依寳地修行净業¶
　　凡我同盟作成幸甚¶
西方過有十萬億國有極樂世界九品化生東¶
林社百廿三人與圜悟祖師六時行道兹欲精¶
修凈業亦湏遠效前賢想像荘嚴瞻依寳地非¶
助我者孰能為之孔方兄肯為結縁呉道子便¶
<pb:KR4d0561_SBCK_013-5a>¶
教着筆有色無色有相無相看諸佛之本來面¶
目如何先覺後覺先知後知見一頭之湼槃妙¶
心方可頂門具眼言下㸃頭¶
　　海印菴起山門疏¶
遍大千界未嘗無見性成佛之人入不二門方¶
得箇安身立命之地希升堂必開戸牖為巨室¶
必使工師敢告諸賢用求多助老身作鉄門限¶
儘教雲水徃來世尊放玉毫光轉見山林輝赫¶
大開方便是名莊&KR0202;¶
<pb:KR4d0561_SBCK_013-5b>¶
　　請誌寳長老掩壙疏¶
為馬鬛封痛念慈親之歿作獅子吼願聞開士¶
之言陟彼屺兮窃有請也㳟惟某談空説有窮¶
深極㣲&KR0153;透禅机面少室山中之壁得來佛法¶
傳黄梅嶺上之衣五藴皆空一絲不挂哀我無¶
恃幸爾有縁願師乗出岫之雲為我送落山之¶
月覆將香合子超昇在一語之間作箇土饅頭¶
安稳于九泉之下勿孤申請顒候降臨¶
　　待雲菴雕觀音疏¶
<pb:KR4d0561_SBCK_013-6a>¶
念彼觀音本自尋聲救苦如是信解何妨粧假¶
成真看良工刻劃之奇即菩薩化身之妙大檀¶
越以七寳布施紫竹林現五色毫光龍女献珠¶
鸚&KR1765;聼法瞿曇老千百億化亦須現光明之中¶
善財子五十三&KR0153;管取在皈依之列其為福徳¶
難盡賛揚¶
　　請蒋居士造諫壁橋疏¶
編竹渡蟻隂徳猶多乗輿濟人傳名不朽况此¶
河梁建造兼之佛閣莊&KR0202;必須有力量人了此¶
<pb:KR4d0561_SBCK_013-6b>¶
大因果事某人荆溪秀氣竹逕遺風江水吸乾¶
無一老㸃頭印可湼槃鑚透不二門信手掣開¶
尚古人淳朴之風絶時俗浮華之態積而能散¶
綽然有餘人皆仰之窃有請也睠兹諫壁寔乃¶
要途爛月一舷毎横舟于野水埀虹千丈欲砥¶
柱于中流惟其成此飛梁從此免令病渉練挿¶
天鯨跨海兩邊鎖三百闌干簾捲雨棟飛雲就¶
上搆七重樓閣如斯福徳難盡賛揚¶
　　請蔣月堂建奔牛橋疏¶
<pb:KR4d0561_SBCK_013-7a>¶
古堰横奔牛漫有前賢之句過橋乗駟馬方無¶
病渉之憂必得其人庶成乃事某人為善最樂¶
見義必為廣造輿梁不特濟人于溱洧多修塔¶
廟尤能事佛于祗園聚福海由歴刼之修登彼¶
岸乃平生之願難兄難弟均懷編竹渡螘之仁¶
賢子賢孫綽有跨灶過父之美鄉里稱善湖海¶
知名睠此官河寔為孔道當一市人烟輳集聚¶
四方車騎徃來每遇斷橋如隔弱水不有填河¶
之鵲又無跨海之鯨欲得安行必須改作甃鱗¶
<pb:KR4d0561_SBCK_013-7b>¶
鱗之萬甓䕶曲曲之回欄車流水馬游龍聽揚¶
名于道上月出雲虹飲澗看横影于波間慷慨¶
承當咄嗟可辦¶
　　置供佛花板疏¶
獻花發善智之心因縁不昩刻楮用宋人之手¶
工巧難成必湏上根噐人㑹此好因果事胸中¶
開發筆&KR1284;化生非莊嚴是名莊&KR0202;此福徳勝前¶
福徳看他枝葉似優缽曇佛土之養為我苾芻¶
作阿羅漢人天之供¶
<pb:KR4d0561_SBCK_013-8a>¶
　　天惠寺請愚隱長老開山疏¶
闔閭城萬灶&KR0411;貅多依佛刹給孤園七寳樓閣¶
大闡禅関誰其尸之曰有人矣某某机鋒不露¶
道價弥髙若王侯将相徃徃歸心而淮海魚龍¶
時時聼法慈悲願重救羣生于刀鋸斧&KR0207;之間¶
常寂光明悟真空于文字言語之外逢塲作&KR0231;¶
到處為家必須竪硬鉄脊梁庶不負布金心地¶
久矣暗中摸索宜乎直下承當三千年河水重¶
清唱開元太平之曲二六時天花乱雨入如來¶
<pb:KR4d0561_SBCK_013-8b>¶
般若之門拈一瓣香祝九重壽¶
　　請亮西山住天慧寺諸山疏¶
佛法全盛以來在處有珠幢寳刹世道多故如¶
此其誰能玉振金聲聞斯行之可為難矣某人¶
頂門具眼鼻孔撩天&KR0190;千巻貝葉迷人都成一¶
笑五百歲曇花瑞世自得单傳悠然卧北&KR0420;清¶
風久矣挹西山爽氣來此矻中流砥柱我亦分¶
東壁餘光葭樹相依皷鐘交作如如不動黒漆¶
桶盡&KR1284;掀翻綽綽有餘破衲襖為他重著慈悲¶
<pb:KR4d0561_SBCK_013-9a>¶
廣大慷慨承當¶
　　天惠寺請亮西山住持疏¶
嚼碎鉄酸饀有幾人氣味相投搭着金伽黎二¶
千載風流尚在頋天惠以記公刀尺政日來立¶
百丈繩規去&KR0082;息肩來當接踵某人潑天聲價¶
立地机関捋猛虎鬚早歲入曇華宻室揮白麈¶
尾前時坐三槐道塲邉逢雨横風狂便欲山深¶
林宻如明月暗投者久亦陽春寡和而然闔閭¶
城突兀叢林住天惠姑安虎旅午橋庄徃來雲¶
<pb:KR4d0561_SBCK_013-9b>¶
水聼雷音皆上龍門三呼北闕聖人一示西来¶
祖意¶
　　方外交送愚隐師住萬壽寺疏¶
禅月道塲為吳下藂林之冠凌霄法窟得淮南¶
老虎之孫惟其祖武是繩可使家聲復振象龍¶
雲集林壑風生某人如愚不愚以隱無隱所見¶
即大乗境界其行皆寔際工夫出入干戈曾救¶
百萬億顛厓之命扶持宗社寔有三大千恒沙¶
之功故名公鉅卿多以為師而諸子百家亦来¶
<pb:KR4d0561_SBCK_013-10a>¶
問道今方外舊逰相慶了箇中大事因縁雖碧¶
雲之出本自無心而白雪之歌莫非有意昔萬¶
壽今萬壽祝聖壽之無疆彼一時此一時将盛¶
時之重見¶
　　方外交送毅剛中住承天寺疏¶
峙䨇峨石古道場金布祇園示一指禅衆僧室¶
珠還合浦頋馬齒掩嘉蔬之久如麟膠續斷絃¶
之初惟得其人廼弘斯道某人曺溪正派淮海¶
名流天下壯遊所至奏陽春白雪山中舊隱向¶
<pb:KR4d0561_SBCK_013-10b>¶
來分明月清風南楚翁喜青出于藍北山老慶¶
抜茅連茹當此猊座重敷之日寔為象法中興¶
之秋王公大人既為更張天龍夜乂必加擁䕶¶
菩提&KR0035;纎塵不惹初無今古之殊優曇花滿地¶
還開聿見禎祥之意續燈諸祖祝聖萬年¶
　　新創水雲菴疏¶
鹿苑三千年河沙界多興佛刹龍江六七里水¶
雲鄊宜建法幢布金地既已現成卓錫泉盖将¶
湧出權輿自我恢拓在人振雷霆鐘皷之音接¶
<pb:KR4d0561_SBCK_013-11a>¶
雲水缾盂之衆弹指頃要開樓閣筆頭邊當落¶
珠璣長者布施七寳羅漢身何必朝西天而暮¶
東土華封&KR0907;勤三祝聖人壽正湏望北闕以頌¶
南山福有所歸恩無不報¶
　　方外交賀顔悦堂住徑山疏¶
展開一座具視十方皆雙徑道場扶起大法幢¶
障百川為中流砥柱惟烏獲可勝重任如鸞膠¶
能續斷絃既得其人必弘斯道某人徳尊一代¶
名徹九重金伽黎著處雨露猶香玉麈尾揮時¶
<pb:KR4d0561_SBCK_013-11b>¶
人天交敬賢君相問西来祖意針芥相投正法¶
眼得東土親傳缽花重現速歩上凌霄絶頂先¶
聲至頑石㸃頭變瓦礫作七寳堦墀還成鹿苑¶
滿虛空見五雲樓閣永鎮龍宮鐘皷雷嗚缾盂¶
星聚士大夫期望如此者久矣佛世尊期望如¶
彼者存焉只有天在上更無山與齊此地真為¶
峻絶雖知燈是火不悟鍾非飯吾儕是亦知歸¶
亟奉賀言尚圖宿覺¶
　　東隱菴化齋粮疏¶
<pb:KR4d0561_SBCK_013-12a>¶
世尊遺教每朝令乞化七家衲子坐禅在處要¶
供需四事東隱菴雖云草創西來意正欲同&KR0153;¶
必湏為餬口之謀乃可得安心之法三條篾&KR0131;¶
縛腹此盖藥山老特地求奇五斗米&KR0180;折腰是¶
亦栗里翁有田可恃必湏盃盂裡喫現成粥飯¶
乃可蒲團上做着寔工夫願諸公欣欣然指囷¶
看大衆兀兀乎面壁攪河成酪待他時節到來¶
運水搬柴是我神通妙用常當飽徳誓不食言¶
　　募化畵十王等像䟽¶
<pb:KR4d0561_SBCK_013-12b>¶
&KR0190;百年水陸科儀廣傳緇素三千界鬼神情状¶
妙入丹青看天堂地獄之不同使鉄心石腸之¶
俱化莊&KR0202;如是因果何疑欲得吳道子筆下通¶
神必藉孔方兄眼前助力有相無相非無相直¶
湏是得兎忘蹄大乗小乗最大乗更不待畵蛇¶
添足諸公具眼為我㸃頭¶
　　西歸菴化齋粮䟽¶
一把茅葢頭即不免隨縁安衆三條篾縛腹豈¶
盡能為道忘飢欲安其心必餬其口望擅信舉¶
<pb:KR4d0561_SBCK_013-13a>¶
指囷之手令木魚作呼粥之聲瓦釡中爛煑虚¶
空禅堂裡儘留雲水佛世尊着衣持缽幸傳流¶
如此家風龎居士運水搬柴但作用無非神妙¶
施當有報誓不食言¶
　　千墩寺造木橋䟽¶
編竹筏而渡螘猶有隂功造輿梁以濟人豈無¶
因果千墩浦素為衝要駟馬車孰不徃来惟相¶
逢一笑揮金可便使羣工伐木試看流水即跨¶
長虹澱山湖水國人家自是生成畵圖趙州老¶
<pb:KR4d0561_SBCK_013-13b>¶
石橋公案别當拈起話頭了是因縁勝諸福徳¶
　　大祥薦父水陸道塲疏(父大中作<折 t="33"/>代徐伯樞薦)¶
喪不過三年鞠育之恩㒺極佛能度一切慈悲¶
之願&KR0042;深俛瀝丹衷仰干皇覺伏念某&KR0139;考某¶
官搢紳推重臺閣蜚英立身揚名以&KR0139;其親賣¶
金買書而傳于子赤心報國居京師為三品之¶
官白骨他鄉頼朋友掩一坏之土死或悟空花¶
之幻生豈忘風木之悲適亂&KR0272;而蒲伏莫前非¶
涊淟而劬勞敢負旅櫬雖藏于東薊神逰當徃¶
<pb:KR4d0561_SBCK_013-14a>¶
於西方祥&KR0941;日臨緇衣雲集吹螺擊皷薰修按¶
水陸科儀埽地㷊香禮拜作天人供養伏願一¶
靈感格諸佛降臨執金剛臺接引至七寳金沙¶
之地瞻玉毫祖化生託四色車輪之花凡在幽¶
㝠悉皆超度¶
　　水陸道塲榜(同前)¶
今㨿某郡某州某鄉奉佛弟子某及弟某等投¶
誠伏為&KR0139;考大中大夫中書户部郎中徐公不¶
禄以来致喪三年礼宜除服追念父恩昊天㒺¶
<pb:KR4d0561_SBCK_013-14b>¶
極取至正二十一年十二月廿六日為始啟建¶
㝠陽水陸大齋三晝夜藉此良因用伸超度道¶
塲法事條具左方　喪制有終人子念劬勞之¶
報法門無量世尊埀慈愍之仁故&KR0042;開水陸道¶
場乃大集河沙功徳天龍圍繞嶽瀆感通今齋¶
主某等念先君壽五六十年生斯世成百千萬¶
事官居三品名聞四方衣紫随朝所存者致君¶
澤民之志㷊黄先世且及乎封妻䕃子之榮痛¶
憐客死于京華欲得神遊于淨土廣邀緇侣䖍¶
<pb:KR4d0561_SBCK_013-15a>¶
奉金仙琅函翻貝葉之文鉄缽供伊蒲之饌香¶
雲縹緲花雨繽紛樹燈懸明月光阿鼻獄爍開¶
幽暗斛食施甘露味尸陀林充滿飢虛凡所謂¶
六道四生皆于此三皈五戒是名無礙以濟羣¶
生其齋主當盡乃心我清衆各修厥職有感斯¶
應無願不從徐公百不憂直徃生于極樂恒老¶
三轉語更何在于多言無間寃親俱能解脱者¶
　　廣濟菴道者化修造等縁事䟽¶
瀕湖祇&KR0035;園林刼灰久冷大地&KR0462;花世界佛日¶
<pb:KR4d0561_SBCK_013-15b>¶
長明三條篾縛腹&KR0131;做工夫一莖草璚楼湏教¶
出現分甘古井搃是醍醐想像靈山荘&KR0202;寳地¶
無孔笛要聲諧律吕有髪僧當力効殷勤諸公¶
從筆&KR1284;落成不日見眼前突兀燕雀相賀龍象¶
羣居比丘衆千二百五十人　重宣般若方丈¶
室八萬四千師子共禮維摩壽祝楓宸福歸檀¶
越¶
　　蛟龍菴塑觀音等像䟽¶
觀世音七佛之師神通具足阿羅漢諸天之衆¶
<pb:KR4d0561_SBCK_013-16a>¶
在處依皈今欲令粧假成真奈不觧將無作有¶
諸開寳藏滿載鉄舡對長洲茂苑之江山作補¶
陀洛迦之境界願菩薩三十二應刹刹度人看¶
善財五十三參時時見佛相逢具眼必為㸃頭¶
　　忠清菴修造䟽¶
忠清公宇宙隔越猶奉烝嘗瞿曇老風雨震凌¶
豈容坐視雖曰即心是佛也湏開口告人小苾¶
芻固碌碌不才得錢米則多多益辦八萬四千¶
修月斧儘教匠石呼來百千萬億恒河沙願施¶
<pb:KR4d0561_SBCK_013-16b>¶
主福田増廣但&KR0041;金諾即注錢銀¶
　　萬峯菴修造䟽¶
半夜傳衣諸佛祖當時道在九年靣壁小禅菴¶
近日人多本來無鏡以無臺亦合肯堂而肯構¶
工師求木非赤手而可圖長者折枝湏㸃頭而¶
相許金錯刀作成妙用鉄門限准偹都來雲水¶
依歸天龍擁䕶横展布金之地大開選佛之塲¶
竪起硬脊梁每日坐三條椽下掀翻黒漆桶大¶
家上百尺竿頭壽祝楓宸福歸擅越¶
<pb:KR4d0561_SBCK_013-17a>¶
　　化城菴鑄銅鐘䟽(今易之<折 t="33"/>舊用鉄)¶
舊錯聚六州之鐵久已知非今新鐘鑄萬選之¶
銅今將改作惟擅越共為爐鞲而蒲牢即出範¶
圍作興禮樂于山林號令人天于夜旦山鳴谷¶
應八百聲吼動鯨音月落烏啼三千界喚醒塵¶
夢¶
　　佛㑹祈禳疏¶
時和歲豐喜見昇平之兆天高地逈難酬覆載¶
之恩感仰鴻鈞皈依象教切念某等或僧或俗¶
<pb:KR4d0561_SBCK_013-17b>¶
或里或隣田疇蔑水旱之虞邊境絶烟塵之患¶
物無疵癘家用平康䕫蚿如此其相憐豺&KR0425;豈¶
忘于報本莊&KR0202;寳地諷誦琅函遍告諸天地神¶
祗同鍳此河沙功徳伏願一人有慶萬邦咸寧¶
日斯邁月斯征立見秋成之富灾不生禍不作¶
羣居生計之安¶
　　化衣缽䟽¶
世尊入舍衞城也湏持缽祖師過大庾嶺先已¶
傳衣惟二者之得兼乃一生之可了奈何兵燹¶
<pb:KR4d0561_SBCK_013-18a>¶
俱化刼灰今干求衆檀越相成庶圓滿小苾芻¶
所願一缽在手三衣稱身海上降龍便可比六¶
通羅漢山中禮佛更不霑半㸃塵埃由此成功¶
誓將報徳¶
　　法華經㑹疏(為凌野卿等作)¶
世尊千百億化愍大地之衆生法華六萬餘言¶
有恒沙之功徳欲慿資報是用皈依伏願某等¶
忝在人倫幸叨佛庇天地為之覆載風塵迨乎¶
廓清擇暮春望日之良辰建同日常年之勝㑹¶
<pb:KR4d0561_SBCK_013-18b>¶
三周七喻齊演梵音六道四生俱聞妙法供陳¶
脯笋香爇旃檀頼象王願力之宏深感龍天鬼¶
神之歡喜伏願潜銷黒業復見清明熾而昌壽¶
而臧户户獲康寧之福灾不生禍不作年年遇¶
豐稔之秋¶
　　化修造䟽(經化修造及増修盖覌音殿<折 t="33"/>西歸菴勤上人冩金字法華)¶
有漏無漏硬脊梁撑住虛空前三後三爛葛藤¶
掃除風雨要此屋似銀山鉄壁問誰家無明月¶
清風孔方兄但為㸃頭公輸子便教動手敢持¶
<pb:KR4d0561_SBCK_013-19a>¶
貝葉用告恩檀黄金字冩七軸蓮華藉妙法河¶
沙願力白玉毫現諸佛菩薩看圓通宫殿隨身¶
是名莊&KR0202;勝前福徳¶
　　散花文(為恢上人作)¶
夫散花者心地栽培善根滋長春生金剪枝枝¶
奪造化工夫香滿錦堂朶朶作人天供養如風¶
飄墜如雪繽紛優鉢曇大地皆春曼陀羅從空¶
亂雨昔天之散之維摩室中者此也我世尊拈¶
于靈山㑹上者同乎勿云色界迷人正要頂門¶
<pb:KR4d0561_SBCK_013-19b>¶
具眼肇自一花而五葉皆為同氣以連枝欲了¶
知是色是空須㑹得無聲無臭桃紅李白河陽¶
縣車馬塵多魏紫姚黄洛陽城綺羅香溷曷若¶
傾葵心于佛日乃&KR0041;盻蓮目于慈雲想像金園¶
莊&KR0202;寳地千江水見千江月共看法性圓明一¶
片西飛一片東當悟色身虛幻其為因果難盡¶
賛揚¶
　　募長明燈油疏¶
宻地工夫不用説石窻油盞普天照耀要单提¶
<pb:KR4d0561_SBCK_013-20a>¶
露桂燈籠老苾芻畧用吹嘘大檀越正湏傾倒¶
膏馥沾溉因果分明二六時中常剔起靈光一¶
㸃三千界内搃利他癡暗衆生¶
　　西歸菴修梁武懴疏¶
空王為象教之尊慈悲廣大懴法脱蟒形之苦¶
因果昭章既響報于昔年宜精修于今日即蘭¶
若皈依金相為檀䢷宣演琅函必須衆力扶持¶
乃偹諸經供養作功徳海開解脱門娑婆世間¶
滿眼是誌公和尚忉悧天上舉頭見郗氏夫人¶
<pb:KR4d0561_SBCK_013-20b>¶
福徳無邉讃嘆難盡¶
　　二聖菴浴佛疏¶
九龍水浴紫金身慶西方聖人初度二聖菴結¶
白蓮社繼東林遠公道塲想像毘藍皈依極樂¶
大檀越随喜布施小比丘如法莊&KR0202;諸塵非塵¶
是名微塵清净身本無塵垢憶佛念佛必定見¶
佛廣長舌朗演佛音幸發心花共成因果¶
　　滄洲菴修造疏¶
　本菴草創之初事有未俻兹欲修造前軒粧¶
<pb:KR4d0561_SBCK_013-21a>¶
　　塑觀音聖像晨香夕燈修行凈業端為祝¶
　　延聖壽上報四恩旁資百有敢望諸大檀¶
　　越相與作成指園揮金多多益辦¶
挿竹建精藍鎮蛟龍之窟宅開花成結果展龍¶
象之法筵莫謂滄洲菴小小規模要作補陀岩¶
巍巍境界軒開寳地像塑珠纓惟諸公同為結¶
縁則良匠皆能呈巧莊&KR0202;相好非莊嚴是名莊¶
&KR0202;福徳因縁此福徳勝前福徳功歸檀越壽祝¶
楓宸¶
<pb:KR4d0561_SBCK_013-21b>¶
　　化城菴募縁疏¶
　本宅以下元令節啟建念佛道塲與諸上善¶
　　人同修凈業所用香燭儀供望樂助焉其¶
　　為因果葢有讃揚難盡者惟好事者領之¶
叅一指禅本元元坐三條&KR0122;下念幾聲佛要人¶
人生九品華中當此下元敢提前話舉赤手欲¶
諸般辦集用青蚨須衆力圓成香火㷊修人天¶
供養看西方極樂世界只在目前比東林祖師¶
道塲亦非分外願言向道請為結縁¶
<pb:KR4d0561_SBCK_013-22a>¶
　　千墩寺翻葢大悲殿疏¶
延福寺襟江帶湖梁天監之年逺矣觀音殿震¶
風凌雨魯靈光之狀巋然雖千手千眼乃吾佛¶
化身然一瓦一禒皆衆人願力因縁有遇修整¶
何難磨磚時用南岳工夫加泥䖏㑹古靈說法¶
即有漏而無漏在求仁而得仁寳葢珠纓瞻妙¶
相于旃檀林内金螭鉄鳯展畵圖于秦柱峯前¶
壽祝楓宸福歸檀越¶
　　齋僧簿叙引¶
<pb:KR4d0561_SBCK_013-22b>¶
¶
　徑山興聖萬夀禅寺徒弟某切見宿生多幸¶
　　沗與僧流道業無成四恩㒺報謹以平昔¶
　　所受信施之資自四月八日為始齋僧千¶
　　員每員銅錢四十文為一飯之供敢望各¶
　　題芳字以滿區區之願云¶
出家以六和為尚勉守僧規傾囊與衆人結縁¶
願酧素志效减米同舟之意助折蘆渡水之行¶
一千員白足倘過茅菴四萬箇青錢聊供蒲飯¶
東手來西手去免虛孤信施之恩左畵圓右畵¶
<pb:KR4d0561_SBCK_013-23a>¶
方請連署題名之筆佛日照鍳宗風振揚¶
　　釋氏舉棺文(代界東為衡母作)¶
佛説西方極樂邦大千沙界更無雙諸天接引¶
移蓮歩認取光明大法幢恭惟某人現婦女身¶
生娑婆間世一宿業八十幾年之内發菩提心¶
慕樂土十萬億國之西念阿弥佛三從不失五¶
戒能持子行孝而暗合礼經婦服勤而俱無誶¶
語愛男孫女孫之親意毫髪無偏待姻黨鄉黨¶
之真情骨肉相似報縁斯盡享福亦多到這&KR0187;¶
<pb:KR4d0561_SBCK_013-23b>¶
¶
葢棺事定正湏要脱洒出門超凡入聖咦一脚¶
踏翻生死海逍遥直上九華臺¶
　　活套起棺文(代呉彦徳作)¶
野花繁盛不多時明月團圓亦易&KR0635;一日鑿開¶
方寸地百年生死了無疑恭惟某官天性髙朗¶
心地坦平精勤六十五年料里理百千萬事嗣¶
祖宗之基業寔為有光了男女之室家皆如所¶
願到這&KR0187;出門一句要説到佛老工夫自古斯¶
民行直道青天白日甚分明¶
<pb:KR4d0561_SBCK_013-24a>¶
　　剃僧頭致語¶
燃解脱香㸃光明燭恭請十方諸佛説法度人¶
要人之四大幻身脱塵離俗煩惱根盡皆除去¶
菩提&KR0035;自此圎成伏願法嗣興隆不負真如之¶
印宗門光&KR0139;能傳無盡之燈詩曰煩惱根生厯¶
刼前如今盡落寳刀邉頂門露出金剛眼照見¶
三千及大千¶
　　募縁造藥師琉璃燈䟽¶
諸佛開方便門救衆生之苦楚厯刼轉光明藏¶
<pb:KR4d0561_SBCK_013-24b>¶
¶
破六趣之昏迷藥師佛宜用于道塲枽門氏合¶
營其法具煌煌火&KR0035;欲他因地移來朶朶金蓮¶
自我心花發現唯金諾一揮大筆便玉成&KR0190;尺¶
長檠毋論㸑蠟之齊奴絶勝燃犀之温嶠膏澤¶
注琉璃盌内恒沙佛同放毫光恩輝分阿鼻獄¶
中大地人皆除瘴業功成普照福有攸歸¶
　　薦父醮詞¶
親恩㒺極勉為改葬之圖道力可慿敢有超昇¶
之望俛陳丹忱仰徹&KR0007;穹切念先考某官早稱¶
<pb:KR4d0561_SBCK_013-25a>¶
善人晚罹&KR0086;世羣雄血戰故避地于湖南一旦¶
身亾乃菆塗于道左以兒女室家之相失豈衣¶
衾棺槨之能周茶毘近效乎緇流煉度全慿于¶
羽士櫝藏神主地易佳城設齋醮于新居薦英¶
靈于仙府十極之髙真降監九原之幽滯同升¶
伏願天得以清地得以寧由是魂升而魄降父¶
止于慈子止于孝庶幾本立而道行存殁俱安¶
幽明無間¶
　　妻亾終七日設醮疏¶
<pb:KR4d0561_SBCK_013-25b>¶
失内助而興哀音容如在祈上蒼之埀憫魂魄¶
超昇俛瀝螘忱仰干鴻造切念某亾室自少結¶
髪至老同心亾正室則側室之尊卑渾無妬忌¶
均養子將庶子之親愛皆盡劬勞諧和而處者¶
閲三十餘年頃刻而亾者又四十九日蜗居設¶
醮羽士真朝誦靈寳之妙經献齋厨之清供伏¶
願&KR0041;恩三境超度一人靈脱跡塵寰棄絶人間¶
之事標名仙藉逍遥天上之逰¶
　　早壇詞¶
<pb:KR4d0561_SBCK_013-26a>¶
上天之載廣大難名如日之升照明無際雪手¶
香花之供星冠玉笋之班伏願三境巍巍並降¶
臨于下土萬靈奕奕咸拱衞于中天¶
　　午壇詞¶
日之方中式瞻光耀風斯在下重覲威顔心傾¶
葵藿之誠躬致蘋蘩之薦伏願恩覃九域均&KR0041;¶
化育之仁澤及九原㒺俾沉淪之苦¶
　　晚壇詞¶
日之夕矣礼宜益勤天可必乎善無不報仰止¶
<pb:KR4d0561_SBCK_013-26b>¶
九闗之望肅然三接之儀伏願浩浩其天鍳精¶
誠于方寸昭昭在上降徳澤于幽㝠¶
　　幽醮建壇詞(為王文甫作)¶
兩喪終制靡忘追逺之誠百拜籲哀因瀆葢髙¶
之聼肅瞻金闕肇建瑶臺絳節下臨緑章上逹¶
巍巍蕩蕩洽大徳于寰區窅窅㝠㝠度幽魂于¶
泉壤¶
　　早朝詞¶
明發懷二人恐淪酆土齋沐祀上帝祗仰鈞天¶
<pb:KR4d0561_SBCK_013-27a>¶
照對威顔俻殚悃愊伏願維天之命恩光被于¶
重泉如日之升魂氣超于清境¶
　　午朝詞¶
日之方中祥輝光被道之云逺仙仗遥臨載伸¶
對越之忱庸表處子之義伏願清都洞鍳共循¶
晝接之儀幽壤超生永脱昏迷之境¶
　　晚朝詞¶
日忽忽其將暮深念幽㝠皇剡剡其揚靈允能¶
超度惴焉三瀆仰止九天伏願黒籍銷名長夜¶
<pb:KR4d0561_SBCK_013-27b>¶
脱沉淪之苦丹臺受籙熙春樂道徳之言¶
　　請詞¶
甥侄銜哀先後七旬而無怙聖賢垂訓古今三¶
載以終䘮俛慚悲悼之忱仰徹穹窿之聼伏念¶
先兄某創業歴胼胝之苦黾勉成家妹夫某贅¶
居為骨肉之親始終同㸑幽㝠隔世祥禫踰期¶
縁歲凶重困征徭故日久有稽薦拔爰慿羽士¶
式演真科三薫飛奏其緑章諸孤泣除其素韠¶
不違天于咫尺如履氷而戰兢¶
<pb:KR4d0561_SBCK_013-28a>¶
　　薦父幽醮建壇詞(為王敏孟學作)¶
陟岵興哀欲報劬勞之徳籲天無歸庸申薦抜¶
之誠俶建瑶臺式敷珠笈伏願罪除黒籍名署¶
丹臺零落歸丘山悟人間之夢境清髙隔風雨¶
遊天上之仙都¶
　　薦父青詞¶
子養親不逮深負劬勞日邁月斯征服經祥禫¶
對越虎関之遠敬陳螘悃之忱伏念某先考質¶
直一生辛勤多故仰事俛育盡心堂構之謀朝¶
<pb:KR4d0561_SBCK_013-28b>¶
出暮歸殚力門户之設訓子觸屏而無怒賔妻¶
舉案而甚恭忍棄諸孤倐踰三載雖雪衣之已¶
釋奈風木之堪悲所兾超昇有&KR0202;醮事伏願帝¶
鄉可到仙靈必通逰白玉京行矣跨吹笙之鳯¶
朝紫金闕飄然徃飛舄之鳬¶
　　醮星青詞(弟禳星作<折 t="33"/>代陳子純為)¶
天有六滛疾病多由于感受星羅萬象吉凶或¶
係于運行稽首瞻天傾心告斗伏念某弟一生¶
多病&KR0190;月弗瘳手足拳攣動若太山之挾胸膈¶
<pb:KR4d0561_SBCK_013-29a>¶
痞塞梗如雲夢之吞敬修清醮于生辰敢乞洪¶
恩于列宿伏願璣衡照鍳瑶闕感通徳星聚太¶
丘憂者樂病者愈荧惑退三舍居之安資之深¶
　　幽醮薦父青詞¶
子養親不逮難酬㒺極之恩民欲天必從敢徹¶
盖髙之聼螘忱所禱虎拜具陳伏念某同弟某¶
父殁踰一十五年深負終天之痛母喪畢二十¶
五月又逢忌日之臨怙恃俱無劬勞曷報爰慿¶
道衆式演真科區區盡對越之誠切切有超昇¶
<pb:KR4d0561_SBCK_013-29b>¶
之望伏願千真列衞九老啟途左畵圓右畵方¶
變化五城之境東王公西王母逍遥三境之天¶
　　道士化法衣疏¶
神仙居宫府追陪長用鞭鳶海圗拆波濤補綻¶
豈由顛鳯黄冠空戴藍縷包羞必湏着紫霞衣¶
乃可立紅雲殿窮道人不妨鈔化富公子當為¶
作成曵月出門待金闕曉鐘之後携烟滿袖拜¶
玉皇香案之前報施主恩祝聖人壽¶
　　請曹月湖舉棺疏¶
<pb:KR4d0561_SBCK_013-30a>¶
蓋棺已矣生死関未脱塵寰出門何之神仙路¶
豈無㨗徑敢煩指示庶獲超昇恭惟某人和光¶
同塵尊徳樂義一襟湖海湛如明月澄波三尺¶
風雷閒與孤雲出岫嗟我雁行之相失煩師鶴¶
馭之寵臨説破&KR0007;机大道只消一語喚醒凡夢¶
一靈直上九天¶
　　請鄧混然起棺䟽¶
盖棺巳定莫酬母氏之恩扳宅無縁䢷到神仙¶
之境必求髙士為指迷途恭惟某人和光同塵¶
<pb:KR4d0561_SBCK_013-30b>¶
出類拔萃發揚宗敎混混然流水之源㳺戱詞¶
章蕩蕩乎春雲之態簮星曵月乗虛御風仰希¶
鳴佩之臨分付出門之語喚醒濁夢俾聖善之¶
超昇飛上清都庶精神之不死再拜稽首萬望¶
㸃頭¶
　　代仁惠觀請周彦忠¶
孔李通家之交葢由道義楊墨歸儒之道必頼¶
師模誰其尸之曰有人矣恭惟某官才髙時軰¶
譽藹旦評濂學家傳不剗&KR0420;前之草唐詩句好¶
<pb:KR4d0561_SBCK_013-31a>¶
能吟觀裡之桃來坐臯比行看豹變强名曰道¶
主善爲師敢期如大匠誨人幸勿拒童&KR0041;求我¶
道其道徳其徳苐慚所學之不同歩亦歩趋亦¶
趋但願其徒之速肖¶
　　代歸真觀請孫伯昭¶
寄老子法中强名曰道誨諸生舘下主善爲師¶
久欲依歸敢云招致恭惟某稽古究春秋之學¶
蜚英冠月旦之評不惟獨抱遺經抑且旁通百¶
氏玄都賦種桃之句足擬唐人山隂冩籠鵝之¶
<pb:KR4d0561_SBCK_013-31b>¶
經可同晉帖平居養素尤善談玄才名三十年¶
想未厭廣文之飯扶揺九萬里尚優㦲逍遥之¶
逰大噐晚成英才樂育如某者仰如山斗居此¶
瓮天墨歸楊楊歸儒曽聞其語士希賢賢希聖¶
寔慕斯文敢設坐氊以迎敎鐸孺子或容其進¶
履相儒可隐于書堂澹泊相忘清虛共守道其¶
道徳其徳小哉坐井之觀歩亦歩趋亦趋瞠若¶
絶塵之後獻芹伸敬鑒茹為榮¶
　　虀菴疏(為江叔亷作)¶
<pb:KR4d0561_SBCK_013-32a>¶
潦倒餘生三百瓮寒虀未了流離數載千萬間¶
廣厦誰依菴居卜築于江湖土著便同于鄉里¶
竹開三徑藤㓨四簾惟諸君贈草堂之資則老¶
我得莵裘之計脱粟飯視同珠玉黄菜根嚼出¶
宫商養藜藿之幽姿變膏粱之舊習落成有日¶
座中約青州從事交&KR0172;繼美當年杯後為冰壷¶
先生立傳帡幪有自感戴奚忘¶
　　壽寕寺請源别流住持諸山疏¶
嵯峨古塔雙尖挿霄漢之間蕭瑟禅林一變經¶
<pb:KR4d0561_SBCK_013-32b>¶
烟塵之後念正法凌遲者久待偉人振厲而興¶
某人竪硬脊梁有大力量宗門中識時俊傑緇¶
衣中少年老成從金山躍龍門如神黿鼉鼓舞¶
對劔井坐猊床説法猿鳥依歸惟能于扶顛持¶
危乃卓然出類拔萃烟霞接境庶幾分東壁餘¶
光雲水滿堂相與挹西山爽氣式修鄰好益振¶
宗風¶
　　方外交疏¶
　比年以藂林凋謝恬養者多望望而去今吾¶
<pb:KR4d0561_SBCK_013-33a>¶
　　别流源公以壽寧禅寺禮聘之勤奮然爲¶
　　兹山領袖真可謂以道自任者也吾黨之¶
　　士深用讃歎敬緝儷語以效燕雀之賀云¶
千丈潭寸膠難澄久俟河清之日百鳥鳴孤鳯¶
忽見将來道泰之秋頋兹山並立浮圖由前代¶
特稱名刹駕言&KR0042;道允在得人某某學有源流¶
名揚湖海妙髙臺了翁法窟如青出藍毘陵郡¶
新興道塲如風偃草游&KR0231;卓水雲之錫棲遲横¶
野渡之舟末法中爲宗門棟梁知音者歎朱絃¶
<pb:KR4d0561_SBCK_013-33b>¶
疏越堂前露柱明明為諸佛放光塔上風鈴亹¶
亹與諸生説法¶
　　華亭縣請仁伯靜住宣妙寺山門疏¶
鳴百里之絃歌固云在我振叢林之鐘皷正在¶
得人由諸山鶚薦而來宜千仭鳯翔而下某人¶
崑丘産玉合浦藏珠早遇作家凾丈入澤公之¶
室中居報國法筵提智者之綱仁者靜固其本¶
心道之行綽有餘力望雲出岫如月當空虛室¶
白生即洞逹光明之藏華亭清唳亦宣揚微妙¶
<pb:KR4d0561_SBCK_013-34a>¶
之音聖壽萬年法輪三轉¶
　　持諸山(䟽仝前)¶
繼三支而稱博學逺躡遺踪用一䕫以作大章¶
足知雅曲時則可矣聞斯行之某人氷雪丰姿¶
江湖襟度執經問難遍叅諸老之門領懴司賓¶
兩秉藂林之政蜚英聲于方外展濶歩于雲間¶
踞鳯皇山作獅子吼天髙地逈靣九峰翡翠之¶
屏月白風清目三泖水精之域¶
　　方外交疏送大雲講主權住福壽院¶
<pb:KR4d0561_SBCK_013-34b>¶
　福壽禅院者錦溪之佳處也山中耆舊以主¶
　　席不宜乆虛力請吾大雲和尚居之事雖¶
　　從權而林泉頓為増重而吾黨亦可尋盟¶
　　蓮社矣持一瓣香綺語以贈¶
山不在髙安静處卓飛空之錫老當益壯談笑¶
間用合道之雄暫踞猊床横揮麈尾拂某人春¶
秋八十功行三千竪硬脊梁得天台髓慈雲廣¶
大諸方&KR0041;教雨旁沾智月圓明在處有人天交¶
賛鐘皷振錦溪北栅衣冠比廬阜東林或疑為¶
<pb:KR4d0561_SBCK_013-35a>¶
入谷之幽自謂作逢場之戱法雖修于出世義¶
不失于隨時當此黄楊厄閏之秋乃有白蓮結¶
社之日魯司㓂攝行相事曽三月以成治功逺¶
法師影不出山且六時而修淨業薄言燕賀永¶
締鷗盟¶
　　永安菴尼請禅老興正宗持住疏¶
　余曩歳以衣鉢之資檀施之力創造本院年¶
　　今八十有六力不能支且無法嗣是用以¶
　　一應恒産捨為十方禅刹恭請紹隆正宗¶
<pb:KR4d0561_SBCK_013-35b>¶
　　和尚入院㷊修接納雲水契券雖明礼宜¶
　　疏請¶
昔天竺第一代祖師得度頼阿難之力今震旦¶
編十方禅刹流傳皆逹磨之宗欲改換其門閭¶
宜選擇乎領袖位湏徳稱道在人弘某人學有¶
淵源名揚湖海千岩老恬目謂能承鉄壁箕裘¶
一把茅葢頭又多挹玉峯温潤撥慈航過来不¶
逺将法幢扶起何難雲擁猊床風生麈拂泗橋¶
流水喜潆回説法之場祇&KR0035;獨園當恢拓布金¶
<pb:KR4d0561_SBCK_013-36a>¶
之地香拈一瓣壽祝九重¶
　　真武經堂㑹置田疏(代張伯祥作)¶
　某将建真武道堂為吾黨月㑹清修之地築¶
　　室塑像勉當獨為預置齋田敢裒衆力惟¶
　　諸君領之¶
上真&KR0007;聖揚靈足踏&KR0027;蛇下土蒼生報本心同¶
豺&KR0425;儗一已力營真舘率諸人預買祊田年年¶
得黍稷之馨月日奉蘋蘩之薦永言祭享頼此¶
膏腴作善則祥不善則殃此體物不遺之妙同¶
<pb:KR4d0561_SBCK_013-36b>¶
盟之人既盟之後正自求多福之秋筆底揮金¶
隴頭種玉¶
　　置草堂疏(代施大&KR0583;作)¶
　某久客横塘視同鄉土業欲築室于此圖将¶
　　老焉敬惟諸君子夙昔庇士必賜作成修¶
　　辭抒情不自覺其抽黄對白也¶
仲宣依劉荆州忼慨作登楼之賦子美詰黄録¶
事殷勤覔草堂之資葢依仁乃客子之本心然¶
芘士寔故人之髙誼孔方兄但能助力公輸子¶
<pb:KR4d0561_SBCK_013-37a>¶
便可成功鶴帳弗空莵裘可老厦落成而燕雀¶
相賀喜化日之初長門髙大而車馬能容看徳¶
星之常聚帡幪有造感戴初長¶
　　方外交疏¶
　余生寡諧俗特于方外髙識之士樂與之逰¶
　　若我雪心和尚前居南山相好爲忘年之¶
　　交今主領天寧禅寺緇素歡欣山林徳色¶
　　予于是緝&KR0190;語以頌其美以抒其交情云¶
齊雲古佛刹留泗州寳僧之衣慧日大法門爲¶
<pb:KR4d0561_SBCK_013-37b>¶
常郡禅林之冠稱其名必有其寔弘其道湏得¶
其人恭唯&KR0139;公禅師妙年老成奇噐卓犖入松¶
林室中布毛吹雪傳無盡燈坐楞伽峰頂麈尾¶
生風握真如印如巻舒于前日大展布于斯時¶
金斗城圖畵天開鉄門限縉紳雲集爾乃竿木¶
逢塲而作戱我豈燈花有約而不來青青翠竹¶
欝欝黄花聼法皆能㑹意巍巍髙山洋洋流水¶
知音當為㸃頭燕賀聿修鷗盟永好¶
　　招魂致語(為隂陽正術呉彦徳作)¶
<pb:KR4d0561_SBCK_013-38a>¶
伏以狐正首丘凡物有本原之性鶴歸華表雖¶
仙亦故里之思三魂或散于異鄉一念可通于¶
八極㷊香拜跪剪紙招魂切念近故某官生有¶
多聞死無遺憾驅馳日下空知行路之難漂泊¶
天涯竟作顛崖之墮玉門関峯廻路轉金斗城¶
物換星移庸歌宋玉之詞敬效巫陽之力徃年¶
蜀魄思家而千載號呼今日楚魂歸第而六親¶
迎迓洋　如在肅肅有聲髙堂共燈燭之光靈¶
几享殽羞之薦月白風清此良夜獲叙幽情水¶
<pb:KR4d0561_SBCK_013-38b>¶
逺山長愁殺人變為佳境¶
　　醵諸友買石題獨孤公檜四字¶
廬山種蓮堪笑者區區佞佛董林栽杏可憐哉¶
碌碌依人玉箸篆重題姓氏金斗城倍有輝光¶
尚湏假力于錢神即俾奏功于匠氏立公羊一¶
片石乃大書而特書比季子十字碑尤居簡而¶
行簡願言鳩僝詩與鷗盟¶
　　干親友重搆草堂(䟲代黄仲噐作)¶
荒徑猶存陶彭澤歸來太早吾廬獨破杜少陵¶
<pb:KR4d0561_SBCK_013-39a>¶
受凍何堪巢一枝欲比鷦鷯&KR0035;三匝正如烏鵲¶
奐輪受庇風雨帡幪孔方兄毋吝㸃頭公輸子¶
便令勤手十萬貫揚州鶴上人自求仙八九家¶
錦里村居吾将老矣合矣完矣優哉㳺哉¶
　　大林菴佛像粧金法事疏¶
芳茂山大林道塲&KR0166;新革故補陀岩圓通法㑹¶
粧假成真仰恃慈雲俯陳悃愊切念某某鉄船¶
渡海鈯斧開山浩浩刼峯&KR0007;都之兎葵淨掃瀼¶
瀼甘露獨園之祇&KR0035;新霑從把茅次第鳩工置¶
<pb:KR4d0561_SBCK_013-39b>¶
刻木荘&KR0202;像設金色界移來勝境玉毫光照見¶
恒沙鐘皷雷鳴缾盂雲集一宿雖成于頓覺四¶
恩當報于將來伏願佛日照臨龍天擁䕶我見¶
人見衆生見因見趣以精修梵音妙音海潮音¶
觀音聲而圓悟尚期擅越同證菩提¶
　　横山白龍祠修造疏¶
天蓋髙而地葢厚人能感通山有仙而水有龍¶
官為祭祀必&KR0202;廟貎乃稱輿情公輸子便欲興¶
工孔方兄必先助蜿蜒靈想像髙堂駿奔走執¶
<pb:KR4d0561_SBCK_013-40a>¶
籩豆参酌用古今之禮鼓雷霆順風雨願言無¶
水旱之憂輪奐美哉神明彰矣¶
　　重造東山港木橋疏¶
東山趾頭横巨港橋斷連年東里子産無乗輿¶
人皆病渉每鶴立相呼趂渡今鳩工重作飛梁¶
事欲速成力湏多助牽牛來徃直可比牛郎七¶
夕之牛乗馬經過亦何異馬卿駟車之馬吾事¶
濟矣衆皆悦之¶
　　無錫興道鄉重建太平橋疏¶
<pb:KR4d0561_SBCK_013-40b>¶
長安道到處皆通溪山滿眼太平橋連年大壞¶
鄉里驚心義合勇為力宜多助不用集填河烏¶
鵲便當見跨水長虹乗輿濟人施惠毋勞於子¶
産丈夫題柱揚名何異于長卿¶
　　方外交疏賀哲既明為弘聖講主¶
壽安山坐鎮朔方如如不動華&KR0202;海流傳妙界¶
浩浩無邊惟得其人乃弘斯道某人學窮員頓¶
道混根塵舌上瀾翻皆白馬未駝之文字胸中¶
囊括有黄龍不測之机関挺然冬嶺孤松接乃¶
<pb:KR4d0561_SBCK_013-41a>¶
秋江正派即從别業以竪法幢天龍加以䕶持¶
猿鶴為之鼓舞江流百&KR0190;里同梵音演竺國之¶
經吾軰十餘人比賢士結匡廬之社尚期珍重¶
式副願言¶
　　重建忠祐廟疏¶
自隋朝稱八絶之靈巍然廟食與陳墓對一坏¶
之土巋若堂封人傑地靈者八九百年灰飛烟¶
滅者一十三載剪除荒棘經營閟宮展今日之¶
宏規復前人之舊制工師求大木政湏用使鬼¶
<pb:KR4d0561_SBCK_013-41b>¶
之錢長者折一枝敢請下如神之筆紅雲殿香¶
烟繚繞白鶴溪流水廻環看眼前突兀之屋既¶
成有壁上槎牙之松堪畫雝雝在宫肅肅在廟¶
&KR0770;遺像于丹青赫赫厥聲濯濯厥靈振英風于¶
今古福歸庶士壽祝一人¶
　　普度齋壇榜¶
大地衆生多沉淪于苦海恒沙諸佛能拯救于¶
慈航㑹遇有縁寃親無間切念齋主僧某洎諸¶
信士某等為見曩因喪亂兼值凶某或被戮于¶
<pb:KR4d0561_SBCK_013-42a>¶
兵戈或遭烹于鼎鑊或疫癘而全家不起或飢¶
羸而比户俱亾月明星稀長夜發無依之嘆天¶
隂雨&KR0668;常時聞寃苦之聲三寳前今獲皈依九¶
泉下悉令觧脱故此新開鹿苑于焉延奉象王¶
命苾芻按乃科儀&KR0019;華&KR0202;諷諸經典燈燃火樹¶
阿鼻獄焜燿靈暉食施斛拌尸陀林飽厭甘露¶
齋主宜志心皈命僧流當竭力奉行有感必通¶
無欲不遂伏願佛垂慈愍人得超昇玉毫相光¶
照十方咸聼正法金沙池花開四色同徃化生¶
<pb:KR4d0561_SBCK_013-42b>¶
¶
壽永天家恩霑沙界¶
　　干人贈行䟽¶
　嘗聞朋友有通財之義今某毘陵人也久客¶
　　居貧欲還鄉而不可得敢請諸君子仗義¶
　　以贐其行真美事也¶
聼馮驩弹鋏之歌不勝感慨覧王粲登楼之賦¶
亦甚懐歸事有難言理宜代述切見某人鄧侯¶
華胄毘陵宦家二十年海内兵戈遭逢塗炭五¶
千&KR0195;胸中文字收歛光&KR0621;故園之松菊都荒莫¶
<pb:KR4d0561_SBCK_013-43a>¶
景之枽榆不暖但空載滿船明月豈能乗兩腋¶
清風惟諸公曰餽贐焉則此老營莵裘矣腰纒¶
十萬貫便可比揚州之行負郭二頃田更何羡¶
蘇秦之印毋嫌饒舌特為㸃頭¶
　　代曹仲鉉募親舊作隱居疏¶
白髪三千丈悵然吟謫仙之詩行窩十二家徒¶
爾慕堯夫之樂借巢鳩拙繞&KR0035;烏飛屋茅席捲¶
于秋風衾鉄寒添于夜雨欲新搆作莵裘之計¶
必故人贈草堂之資經之營之完矣美矣潞城¶
<pb:KR4d0561_SBCK_013-43b>¶
風景幸春回兵革之餘劍井虹光㸔日射軒&KR0420;¶
之外帡幪有自感戴奚&KR0111;¶
　　道家受生㑹䟽¶
大功不宰巍巍乎上帝難名小道可觀碌碌乎¶
下民有報葢豺&KR0425;不&KR0111;其報本即潢汙可薦其¶
&KR1050;誠芳名請日下先題勝㑹在天中令節惟白¶
水真人辦力有&KR0007;都道士通靈水到渠成山鳴¶
谷應天一地二天三地四要之同受于生初人¶
一已百人十已千冝尔力行乎斯道¶
<pb:KR4d0561_SBCK_013-44a>¶
　　黄鶴菴居疏¶
飡五粒松前度看枽田變海縣一壺藥今畨結¶
茅屋山居要得如清溪道士之家必&KR0041;助白水¶
真人之力帡幪有造修養奚難繞香烟鶴聼珠¶
經山鳴谷應養神丹龍蟠金䁀地久天長¶
　　辨惑編鐫板䟽¶
左賦初傳洛陽紙頓増多價白詩可易雞林賈¶
猶用一金矧端人正士之立言皆至聖大賢之¶
遺訓人能弘道徳必有隣切見&KR0027;巢老人行年¶
<pb:KR4d0561_SBCK_013-44b>¶
彌髙信道愈篤文字五千巻筆前言為辨惑之¶
編辛勤三十年絃古調待知音之聼固緝補其¶
舊矣宜鐫梓以傳之登山採玉入海求珠所寳¶
無暗投之嘆製芰為衣紉蘭為佩相薫成俱化¶
之功珍重斯文咄嗟可辦¶
　　奔牛橋南重建井亭¶
古堰横奔牛髙下分河中之水碾涡深没馬傍¶
邊宜井上之亭中書君但請揮金公輸子便能¶
求木畵簷飛起接金臺藹藹之雲烟素綆來趋¶
<pb:KR4d0561_SBCK_013-45a>¶
披珉甃泠泠之氷雪願言多助立見落成¶
　　沈子英以先人墓毁于兵重葬木主作佛¶
　　　事追薦疏¶
七十二疑塜求全難救於昔人千百億化身超¶
度祗慿于我佛投誠三寳追悼雙親伏念某&KR0139;¶
考某官&KR0139;妣某氏没有先後恩皆&KR0359;重北邙埋¶
骨不期毁馬鬛之封西郭招魂復用卜牛眠之¶
地祔卯君而安厝題木主以珍藏情極哀傷事¶
從權變爰命緇衣之侶共陳素供之儀鳴佛樂¶
<pb:KR4d0561_SBCK_013-45b>¶
於法筵宣梵音于教典聚功徳海及尸陀林伏¶
願佛日照臨人天感格九品蓮臺之極樂父母¶
超昇一坏莎土之無虞兒孫祭埽天長地久存¶
順没寧¶
　　方外交疏賀行敏中住永慶寺¶
塵生東海八荒宇宙重開石爛南山一壑烟霞¶
猶在欲起廢而還舊觀須作興以布新條水到¶
渠成山鳴谷應某人&KR0359;悟单提之㫖旁通百氏¶
之書石麟角煎膠續絃從禅月道塲得來三昧¶
<pb:KR4d0561_SBCK_013-46a>¶
秋兎毫囊錐脱頴有潑天聲價震動四方道之¶
行欤時則可矣折松枝升座説法種蓮花結社¶
招賢且自怡隴上之雲將突見眼前之屋置草¶
堂宿土室今吾似少陵先生留玉帶鎮山門何¶
代無東坡居士燕賀有喜鷗盟弗渝¶
　　忠祐廟修造疏¶
世稱八絶數百年人傑地靈廟食一方二十載¶
灰飛烟滅欲舉手作長廊廣殿向知音説流水¶
髙山我老鶴歸良工鳩集惟長者秉如神之筆¶
<pb:KR4d0561_SBCK_013-46b>¶
能慨然助使鬼之錢經之營之完矣美矣丹青¶
遺像若生成大業之初恢拓宏規將復見靈光¶
之舊褔歸衆信壽祝九重¶
　　諸山請偕長老住報恩寺疏¶
金園祇樹胡少師原是恩檀玉盌葛蒲蘇長公¶
曽留詞藻雖徃事盡成隳廢惟得人乃可作興¶
某人學有淵源聲溢湖海大力量能勝重任諸¶
行軰或稱老成松月堂前吹布毛于禅衲錢塘¶
江上揮麈尾于法筵斷絃琴来續朱絲無孔笛¶
<pb:KR4d0561_SBCK_013-47a>¶
别成清調如斯出手方謂作家岸為谷谷為陵¶
更㸔歴僧祇之刼士希賢賢希聖㑹當傳佛祖¶
之燈隣壁光輝宗門焜耀¶
　　三山湖重建木橋疏¶
踏蘆渡水莫言他物外通神伐木為橋且作此¶
目前方便故址在雨汀烟渚良工運月斧風斤¶
要得速成必湏多助彷彿填河之烏鵲依稀跨¶
海之虹霓三山湖岐路縱横人無病渉駟馬車¶
諸公絡繹自可留題濟衆云功埀名不朽¶
<pb:KR4d0561_SBCK_013-47b>¶
　　重建排墓橋疏¶
斷橋人不渡如弱水以隔蓬萊小徑曲通村奈¶
荒野而披榛棘溪分燕尾路繞羊腸必飛梁重¶
壓烟波則大道直趋城郭金筆一揮于長者斧¶
斤羣聚而成之浮杯僧不用驚鷗題柱客儘堪¶
乗駟設天上填河靈鵲毋聼僞傳躡空中跨水¶
長虹佇看髙歩咄嗟事辦讃嘆福生¶
　　逺塵居疏為善慶堂作¶
歴&KR0190;河沙未盡僧祇之刼逺離塵垢詎忘吾佛¶
<pb:KR4d0561_SBCK_013-48a>¶
之言一把茅得以葢頭三條篾儘堪縳腹道湏¶
多助室乃茍完離舊隐稍入&KR0359;居近新洋最為¶
佳境展開一坐地具截㫁諸塵勞門寒山雪不¶
用掃除明鏡臺毋勞拂拭招白雲為伴侶更無¶
心出岩岫之間對玉峯作畵圗其妙趣在丹青¶
之外以安隱想入清净觀¶
　　陵口慈院化修造疏¶
扶起法幢據一帶江山之陵口飛來禅錫憇十¶
方雲水之路頭剪荆棘重作藂林掃埃燼仍為¶
<pb:KR4d0561_SBCK_013-48b>¶
¶
寳地數年不輟百廢俱興今將捲屋上之茅從¶
新覆瓦更合剗堦前之草依舊磨磚搆層軒奉¶
七佛之師望北闕祝一人之壽小苾芻向前料¶
理大檀䢷直下承當種種莊&KR0202;綿綿接續使工¶
師求木聚良材以待匠石之需為長者折枝修¶
因果而有福田之報惟金爾諾庶玉其成¶
　　方外交疏賀蘭楚芳住法濟寺¶
以大法濟世而出接跡前修如小山招隱而來¶
増輝同刋布金園雖云廢毁硬鉄漢斯可承當¶
<pb:KR4d0561_SBCK_013-49a>¶
某人學有淵源名揚湖海虎阜藹勝雲之氣在¶
昔與教藏通靈蛟溪響流水之聲至今效分座¶
説法道將行欤人皆仰之西排湾重見珠林東¶
印土俱成寳地陶彭澤入逺公社更不勞沽酒¶
見招韓昌黎聼頴師琴自肯為賦詩相贈忘形¶
緇素同志清髙¶
　　塔寺疏¶
青山門匝地荆榛化城安在紅塔寺倚天楼閣¶
勝地重開雖苾芻卓錫而經营必檀越布金而¶
<pb:KR4d0561_SBCK_013-49b>¶
成就掃除瓦礫整頓林泉壘七級之浮圖復還¶
舊觀成一區之蘭若永守清規報施主恩祝聖¶
人壽¶
　　設&KR0256;道塲榜¶
金仙慈愍開八萬四千方便之門寳公科儀指¶
一十二數超昇之路既殷勤而修設宜次第以¶
宣揚燃觧脱香秉光明燭緇流星集旛影雲揚¶
專追悼於一靈敬皈依于三寳礼菩薩諸天聖¶
衆召阿鼻拾府&KR0256;王法雷鳴鐃皷之音甘露洒¶
<pb:KR4d0561_SBCK_013-50a>¶
盤盂之供經演三乗妙法懴除累世愆尤燃藥¶
師燈破諸幽暗施伽陀食濟衆飢虚散五采之¶
仙花觧多生之寃結爾齋主必加精恪無願不¶
從我清衆各盡䖍恭有感斯應伏願佛光普照¶
法理圓融成就功徳山存算比恒沙之喻脱離¶
生死海亾靈得凈土之逰¶
　　作佛事薦陳都事疏(前常州經歴<折 t="33"/>名同仁字仲野)¶
念伯道之無兒誰承祭祀頼西方之有佛可兾¶
超昇追悼同寅投誠大覺伏念某官儒林拔萃¶
<pb:KR4d0561_SBCK_013-50b>¶
¶
仕路蜚英五六年勞賛畫蘭陵卓然可敬四千¶
里赴承宣蓮幙遽尔云亾桐棺菆葬于太原木¶
主奉祠于精舍供陳蔬筍香爇旃擅世尊放玉¶
毫相光釋子誦金剛般若集恒沙之功徳為淨¶
土之莊&KR0202;表我交情助公㝠福伏願洋洋如在¶
濯濯厥靈栢子庭前聼法㑹西來祖意蓮花臺¶
上逰魂得上品化生¶
　　賀徽太古住天寕寺䟽¶
一天寕有内外之稱經權並用九雲夢無&KR0926;芥¶
<pb:KR4d0561_SBCK_013-51a>¶
之迹觸背俱亾惟麟膠可續斷絃似烏獲能勝¶
重任道之行也人皆見之某人前軰老成单提¶
正印早入寂照室得徑山骨髓而歸親承圓悟¶
宗聳秀峰頭角而出由由然寸絲不挂堂堂乎¶
大噐晚成坐蘭陵第一道塲納芥子大千沙界¶
蘇州有常州有搃成佳話舊雨来今雨来皆與¶
&KR0111;情鐘皷雷鳴衣冠雲集古調唱陽春白雪餘¶
音存脱節黄花韓昌黎海上留衣特岀敬大顛¶
之意蘇子瞻山中觧帶不妨問佛印之禅凡與¶
<pb:KR4d0561_SBCK_013-51b>¶
鷗盟永言為好¶
　　賀聼聞極住天寧寺¶
毘陵稱劇郡天寧為第一禅林泗州留法衣風¶
化有許多因地舊綱維重新振舉大力量直下¶
承當湖海推賢山林増重某人堂堂偉噐藉藉¶
英聲虎阜師承聞圓悟相傳之極致龍河法藏¶
得摩維未譯之先幾浮盃使日出之邦駐錫憇¶
春申之浦有聲畵無聲詩等為逰戱横説禅竪¶
説教儘自圓融踞此猊床香雲繚繞拈将麈拂¶
<pb:KR4d0561_SBCK_013-52a>¶
花雨繽紛石池種靈運之蓮山門對獨孤之檜¶
道則髙矣美矣人皆見之仰之三千年黄河清¶
喜遭遇今朝之盛日十八賢&KR0716;廬社當繼承前¶
軰之髙風凡我同盟順尔成德¶
　　薦亾女疏(因産而亡)¶
蝮母裂腸于生育轉致寃愆象王慈眼于沉淪¶
能令觧脱皈依大覺敷露微忱切念亾女某氏¶
為結子之桃花一時飄堕視當堦之蓂莢三載¶
更新欲撤靈幃弘開法席梵唄演瑜伽教典慈¶
<pb:KR4d0561_SBCK_013-52b>¶
恩降阿鼻獄人寳燈破㝠路之昏斛食濟陀林¶
之餒罪如霜釋業比氷消拯漂溺以上慈航洗¶
穢濁而歸淨土伏願佛天覆幬靈魄慧臨大乗¶
上乗最上乗裒諸功徳欲界色界無色界從此¶
超昇¶
　　常州府天寧寺修造疏¶
娑婆世大千沙界徃古来今毘陵郡第一道塲¶
殘山剩水大法幢要人扶起老禪衲領衆支撑¶
開甘露門持脩月斧佛有殿似靈光巋聳整天¶
<pb:KR4d0561_SBCK_013-53a>¶
龍衞從之威鐘有楼如五鳯添修免風雨震凌¶
之患新兩廡而雁堂奕奕廣丈室而猊座巍巍¶
形勢依金城湯池周圍䕶銀山鉄壁興言多助¶
立見有成視銀杏為雙&KR0035;林數百尺鬰葱佳氣¶
接曇花從五竺國二千年奕葉餘芳¶
　　除服設醮薦亾䟽¶
明發懷人恐沉淪于下土齋沐祀帝敢對越于¶
上蒼仰瞻威顔俛瀝情悃伏願恩光普照見旭¶
日于雲中魂氣超昇御靈飈于天上¶
<pb:KR4d0561_SBCK_013-53b>¶
日之方中恩輝廣被天之所覆大徳難名俛陳¶
伉儷之情尚乞哀矜之賜伏願一誠天鍳幸獲¶
接于齋壇萬罪氷消得早升于仙境¶
日之夕矣事亡如存天何言哉有感必應稽首¶
三凟馳情九霄伏願黒籍除名竟飄然而遺世¶
丹梯飛歩即從此以登仙¶
居喪踰古制之期縁嬰世務煉度仗髙真之力¶
可濟幽靈仰龥洪鈞俛陳丹悃切念亡室某氏¶
生無妬忌能内助以成家偹歴艱辛甫中年而¶
<pb:KR4d0561_SBCK_013-54a>¶
即世琴瑟之音固絶室家之意難&KR0111;命黄冠演¶
其科儀設清供同乎禴祭敷宣道典歌詠歩虚¶
諸孤除服以追哀十極降恩而超度伏願朝紫¶
金闕乗織女之雲車居白玉京勝姮娥之月府¶
尚期遺澤益裕後昆¶
　　重建後餘橋疏¶
論靈鵲填河之事每笑譌傳假祖龍鞭石之神¶
何憂病渉睠此滆湖頭濶港寔為鶴溪上要途¶
惟諸公發鄭僑濟人之心則良工用媧氏補天¶
<pb:KR4d0561_SBCK_013-54b>¶
之手以舊石加諸土木則新冬成此津梁客有¶
馬長卿必為題昇仙之柱賢如鄭子産毋勞用¶
溱洧之車¶
　　太平興國寺修塔造寺疏¶
毘陵郡諸山起廢幸此明時太平寺一塔巋存¶
依然壯觀風摧雨壞歲乆月長戒壇與梵宇俱¶
亾畫水在圖經空載巍巍乎七層巨搆茫茫然¶
百畮荒基扶天柱之傾宜先出手聼風鈴之語¶
㑹有知音雖卓錫已有人焉而布金必湏長者¶
<pb:KR4d0561_SBCK_013-55a>¶
千年鉄柱骨看青蓮居士重禮㝠僧半天拍欄¶
杆待簡齋先生留題佳句聿成勝事求著修名¶
　　常州府送聪聞極住蘇州萬壽寺¶
一笑視齊雲舍利重現神通三遷至禪月道塲¶
能䋲祖武遽尔風吹别調本來雲出無心某人¶
見合真知聞皆極致是空是色出熈恬藍外之¶
青自本自根得妙喜骨中之髓進非躐等道在¶
力行猊床擁五色香雲麈拂洒六時花雨以淞¶
江太湖倒傾其法海于長洲茂苑振起其宗風¶
<pb:KR4d0561_SBCK_013-55b>¶
登東山登泰山道眼盖明于天下處北海處南¶
海交情何異于日前尚曰隣封無忘舊好¶
　　常州府請中道立住天寧寺¶
乾毒&KR0036;一花五葉之春流芳震旦天寕為四縣¶
諸山之冠鎮重毘陵必湏得前軰老成乃可為¶
後學師表窃有請也聞斯行之某人有藴皆空¶
無道不立山林下工夫縝宻湖海間聲價崢嵘¶
無凖翁祖&KR0128;傳來得寧翁虎丘之親授穹窿山¶
珠寳招出陞景山猊座以盛行連年横野渡之¶
<pb:KR4d0561_SBCK_013-56a>¶
舟此日擊誓江之楫平地把法幢扶起獨園随¶
坐具展開白槌雷鳴緇侶雲集金斗城鳴抱関¶
之柝鐘皷相聞鉄門限待問話之人衣冠聿至¶
佇徯三祝同寅一誠¶
　　普庵堂修齋安奉徳藏主靈位代蟮作¶
藂林鐘皷道本貴于同修祠宇香燈義不忘于¶
前軰敢謂東山小宗之從子仰于西方大覺之¶
慈悲悃愊具陳慈悲諦聼切念故師伯藏主徳¶
公早遵父訓過匡廬蓮社之門繼得師承入靈¶
<pb:KR4d0561_SBCK_013-56b>¶
隱竹泉之室主名山一大藏教典渉危途十餘¶
載兵戈常時若緘口無言凡事皆灰心不作雖¶
病業難迯于俗舍乃寂滅預知于去期法已茶¶
毘礼宜蒲供安奉覺靈于舊隐宜設科教于今¶
辰伏願成就菩提圓融般若六十五年娑婆世¶
界夢幻俱空百千萬億清淨法身光明普照¶
　　延福菴衆設法華道塲保安疏¶
居安慮危愍衆生之煩惱捍灾禦患頼諸佛之¶
慈悲俛述輿情仰千大覺切念某人等家居長¶
<pb:KR4d0561_SBCK_013-57a>¶
㓜咸寄幻于兩間氣候燠寒或愆和于四體共¶
闡道塲于延福同宣妙義于法華爐&KR0761;寳香藹¶
祥雲之繚繞花生銀燭増慧日之輝光伊蒲列¶
供于齋筵固果縁成于梵宇伏願佛天覆幬法¶
雨霑濡五運六氣之流行無灾無害七喻三周¶
之功徳無量無邉凡在乎隣里鄉党之間共享¶
此壽富康寕之福¶
　　延福菴修造疏¶
修月之斧數千世傳異事補天之石五色神立¶
<pb:KR4d0561_SBCK_013-57b>¶
竒功矧草創之禪院乃檀䢷之福地必加修補¶
愈更作興或舎舊而圖新或裒多而益寡斧彼¶
鋸彼輪焉奐焉上漏下滿處任在圬工東塗西¶
抹時光生髤飾孔方兄但能助力阿羅漢别當¶
現身非莊&KR0202;是名莊&KR0202;此福徳勝前福徳展開¶
一坐具舉頭皆延福道塲更上一層樓彈指見¶
華&KR0202;境界願言金諾事悉玉成¶
　　常州天寕寺請性天之住山疏¶
金大地作瓦礫塲空王殿巋然突兀鉄門限為¶
<pb:KR4d0561_SBCK_013-58a>¶
㦸戈用僧伽衣乆矣源靈必得人扶起法幢特¶
為我展開禪席瓶盂雲集鐘皷雷鳴某人北山¶
三譍早歲入曇翁之室西江一吸無人當馬祖¶
之鋒煮虛空煨赤脚鐺談般若聚㸃頭石在處¶
香雲繚繞有時花雨繽紛時止時行了無里碍¶
浙左浙右靡不依皈今菟裘為將老之營而竿¶
木乃逢塲之戱幸無多讓勇為此行吳山青越¶
山青拄杖挑白雲飛起常州有蘇州有滿舡載¶
明月歸來¶
<pb:KR4d0561_SBCK_013-58b>¶
　　延陵精舍疏(併序)¶
　昔司馬公諸君子在洛為邵堯夫先生買宅¶
　　人到于今稱之今叔濓江徵君世居江隂¶
　　與延陵季子墓同里清風髙節寔景慕之¶
　　迩來避地吳下欲築延陵精舍于淞江之¶
　　上使學者有所依歸吾黨之士宜相率以¶
　　助其費亦庶乎為堯夫買宅之意也不揣¶
　　僣言作成幸甚¶
君子攸居不鄙九夷之陋英才可教常存三樂¶
<pb:KR4d0561_SBCK_013-59a>¶
之心欲衿佩之從逰宜齋廬之講習非助我者¶
孰能為之切見某人喬木世家飄蓬叔世書劍¶
客長洲茂苑襟懷藹和氣春風五色筆之文章¶
家傳乆矣十字碑之賢墓鄉念存焉築精舍笠¶
澤之濱揭故園延陵之扁既不忘乎枽梓且樂¶
育於菁莪願言為長者折枝僉曰使工師求木¶
美輪美奐鼓瑟鼓琴試看荷蕢過門之徒皆為¶
升堂入室之士青山在上流水在下馬公案樂¶
花竹餘春先生如丘學舍如舟蘇子以虀塩送¶
<pb:KR4d0561_SBCK_013-59b>¶
¶
老亟圖燕賀永締鷗盟¶
　　呈長洲縣請修顧元公祠堂文¶
嘗謂古昔名賢合奉烝甞之禮世俗滛祀豈容¶
混雜其間風化所関事宜改作切見晉散騎常¶
侍贈侍中驃騎将軍開府儀同三司顧元公相¶
門華裔文武全才當時與陸機陸雲並稱三俊¶
王導慕江南之望張華號南京之竒平六州之¶
大亂成一代之竒功其他勲業具載晉史祭典¶
曰有功徳于民則祀之若元公之賢理宜廟食¶
<pb:KR4d0561_SBCK_013-60a>¶
今墓在長洲縣二十九都皇天蕩南舊有祠堂¶
為鄉里奉嘗之地近被一等無知小民将本處¶
廢廟中土地神像移入本祠使夫婦列坐玉石¶
混淆亂惑觀聼于理未應如&KR0041;官為致祭撤去¶
續添神像禁斷樵牧整葺祠宇非惟尊先賢辨¶
滛祀以明禮法且能正人心勵風俗有補風化¶
為此合行具呈¶
　　崑山州學講堂上梁文¶
設庠序學校之教于國中人倫為重聞金石絲¶
<pb:KR4d0561_SBCK_013-60b>¶
竹之音于堂上聖道彌尊頼有人心上經綸見¶
此屋眼前突兀恭惟某知州相公理明聖學職¶
守神州念斯文重係綱常知厥職寔兼師帥如¶
文翁化蜀多除弟子之更繇似常衮治閩親與¶
諸生相揖讓頋瞻鶚泮乃搆鱣堂看接武布武¶
于上下之間欲求仁得仁于講論之際先聖人¶
洋洋如在賢太守赫赫厥聲視鄭之不廢鄊校¶
而過之比魯公能修泮宮而成矣齋廬俱偹堂¶
廡亦新騶虞之徳諸侯之風是皆本先王之教¶
<pb:KR4d0561_SBCK_013-61a>¶
宗廟之美百官之富喜共窺夫子之門爰舉修¶
梁敢陳善頌¶
　梁之東日出扶枽麗太空五色喜看祥瑞現¶
　八荒都在照臨中¶
　梁之西湖上青山玉筍齊千里風塵銅馬去¶
　四郊春雨錦鳩啼¶
　梁之南負郭人家瓮繭蚕共愛甘棠周召伯¶
　重歌岐麥漢張堪¶
　梁之北江水滔滔歸海國人心亦自水朝宗¶
<pb:KR4d0561_SBCK_013-61b>¶
¶
　聲教依然流九域¶
　梁之上萬象森羅天蕩蕩日邊氛祲已全銷¶
　天下太平今可望¶
　梁之下州里絃歌搃風雅三呉徳化服淮夷¶
　多士文章繼班馬¶
伏願上梁之後一人有慶萬邦咸寧舞干羽格¶
苗民之頑大禹班師而勿用修文徳來逺人之¶
服顓臾近費以何憂化日舒長士風益盛¶
　　募朋友置十七史疏¶
<pb:KR4d0561_SBCK_013-62a>¶
農有菑畬可盡耕鋤之力儒無簡册曷資講習¶
之功借于人或誚為癡閱于市目亦可笑切見¶
某人螢&KR0420;苦學陋巷甘貧十七史歴代之書擬¶
求善本數千載古人之事又欲周知區區未遂¶
其心咄咄不離于口割鷺股奈何無肉刮&KR0027;毛¶
安得成氊雖君子存固窮之心在朋友有通財¶
之義多助寡助大書特書便令載米家之舡管¶
取挿鄴侯之架知之者好之者樂之者相與講¶
明歲之餘日之餘時之餘儘教披玩其為感佩¶
<pb:KR4d0561_SBCK_013-62b>¶
奚可弭忘(卿王伯祥王子芳王仲徳各一百貫<折 t="33"/>當時以中統鈔題助者趙師呂蕭昭)¶
(外蕭子璋金君玉各廿五貫僧琇玉林廿貫<折 t="33"/>葛用中王君壽道士鄧混然各五十貫祁塵)¶
(心買紙儒學内印置共作四百六十册所用<折 t="33"/>命甥女婿周明舉詣集慶路干託士友陳雪)¶
(諸史時至元五年歲在己卯余在鳴鳯王氏<折 t="33"/>裝潢作料工直等費計二百貫澹泊齋藏貯)¶
(藏金壇縣尹琇峯家其子吾婿也<折 t="33"/>家塾是書至主正丙午春因避兵寄)¶
　　勸募刋思賢録疏(代張希尹作)¶
某伏覩故宋道鄊先生鄒忠公常郡名賢程門¶
傳道其一言一行皆可為天下法若&KR0027;山楊公¶
了齋陳公南軒張公晦菴朱文公丞相李忠定¶
<pb:KR4d0561_SBCK_013-63a>¶
公諸賢咸有賛述宋季及元郡守教官暨諸名¶
士嘗為表著祠墓之作散諸四方者不一&KR0027;巢¶
老人謝某裒輯成編名思賢錄然非鐫梓以傳¶
則忠公與諸賢之文辭将遂湮没寧不惜哉某¶
比以楮版百片助之其鋟刻之資尚有望于好¶
事君子書成之日庋置學宮庶得以貽永乆也¶
洪武十一年八月中秋日江隂張端¶
　　刋&KR0027;巢摘藁(代王尚絅作)¶
嘗觀石鼓之書閱二千餘年剥落未盡學者猶¶
<pb:KR4d0561_SBCK_013-63b>¶
可得而傳焉近代版刻亦類此今呉中宗禮黄¶
氏欲以&KR0027;巢謝先生之詩&KR0866;版而傳之適以事¶
阻因循十年敢用告諸君子與巢翁相知請為¶
協力以玉其成夫巢翁之詩多以忠孝節義形¶
于詠歌茍得刻木以廣其傳于世教豈小補㦲¶
&KR0027;巢藁巻之十三終¶
<pb:KR4d0561_SBCK_013-64a>¶
