# -*- mode: mandoku-view; -*-
#+TITLE: 龜巢藁
#+DATE: 2015-09-12 01:23:47.115200
#+PROPERTY: ID KR4d0561
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB12n0781-009龜巢藁-卷之九.
<pb:KR4d0561_SBCK_009-1a>¶
龜巢藁卷之九¶
　詩¶
　　上錄囚官¶
淛水沄沄其類始夷孰恤株連維　皇念兹曰¶
予憲臣風紀是任擇賢貳之　皇命是欽繡衣¶
煌煌峩薦有章有秩其儀生人之望相彼圜扉¶
胥靡孔多滅耳弗戒君子謂何&KR0038;有著令慮讞¶
以時炎風方興軺車載脂&KR0225;維而&KR0004;鍜鍊以成¶
文致則有使君明明三木汝加其隐在予嗟爾¶
<pb:KR4d0561_SBCK_009-1b>¶
長人相彼爰書相彼爰書吏或並縁若人何&KR0499;¶
兾爾生全既易我心聪以聼汝汝則唾寔曾莫¶
我以獄無大小我必以情匪予汝私　天子好¶
生天子好生㤙柔爾肌懸象在魏曾汝莫知明¶
明使君既安且和編人稱平是用作&KR0084;¶
　　婁曲書堂¶
汨彼婁水東連于海爰有幽貞居婁之匯蜑舟¶
岸泊婁人紛拏幽貞有子劬書厥家晨雞既鳴¶
汛掃室堂羞我甘輭奉持趋蹌我經我史如耕¶
<pb:KR4d0561_SBCK_009-2a>¶
如桒我服其勞罔敢怠荒黍稌有田魚亦有梁¶
味道之&KR0254;㳺藝之塲曰父與子欣欣樂康其樂¶
維何匪人伊天憧憧徃来誰其語旃¶
　　烈婦歌(并序)¶
　婦周氏吴郡太倉人至正丙申其父以義兵¶
　　元帥貪暴將殺之謀泄而舉家&KR0013;害帥之¶
　　子悅婦少艾誘為妾不從痛罵而死鄊人¶
　　義而哀之為之搆祠立碑㑹稽楊公亷夫¶
　　為文且属江西陳季子索詩以著其事¶
<pb:KR4d0561_SBCK_009-2b>¶
陳君手持烈婦碑勸我為作烈媍歌人生自古¶
孰無死烈媍之死名不磨本是東倉小家女粉¶
黛不施眉自嫵父母憐惜忍别𩀌納婿于家半¶
年許阿爺從軍氣頗粗欲殺不義奔京都手持¶
芒刃機不宻身落禍坑家乃屠綉衣郎君元帥¶
子少年絶愛傾城美願言携手與同歸即免梟¶
首尸諸市郎君滿屋堆黄金安知難買烈媍心¶
耳邊言逐風飄過腹内怨含滄海深罵聲不絶¶
郎君怒馬上揮刀砍頭去㕠鵉羞覩青銅鏡全¶
<pb:KR4d0561_SBCK_009-3a>¶
家甘赴黄泉路娟娟肌體嬌如雪烈烈肝腸堅¶
似鉄一團寃血注婁江至今流水聲嗚咽男兒¶
讀書峩冠巾偷生或忍忘君親奴顔婢膝曵朱¶
紫得不愧此裙&KR0107;人嗚呼得不愧此裙&KR0107;人¶
　　寄倪元鎮(吴江<折 t="33"/>時避兵)¶
詩中有畫畫有詩輞川先生伯仲之&KR0109;懷不著¶
一事惱姓名唯恐多人知竹籜裁冠晨沐髮蓮¶
蓬洗硯晚臨池&KR0190;年同飲淞江水明月清風有¶
所思¶
<pb:KR4d0561_SBCK_009-3b>¶
　　淵明采菊圗¶
晋室之危一木叵支我思古人孤竹夷齊彼薇¶
西山我菊東籬薄言采之可以樂飢秋日凄凄¶
卉木具腓匪菊之芳吾將&KR0154;歸¶
　　倪元鎮過娄江寓舍因偕智愚隠逰姜公¶
　　　墩得如字¶
秋暑賈餘勇懷抱方焚如故人江上来風雨與¶
之俱遂令沸&KR0325;𪔂化為寒露壺幽尋陟崇丘飄¶
飄素霞&KR0322;同逰得名緇吟嘯興不孤大樹倚髙¶
<pb:KR4d0561_SBCK_009-4a>¶
葢小酌&KR0172;有餘三江五湖上羣峯開畫圗我憐¶
我鄊土烟塵尚糢糊安知艱虞世得此暇日娛¶
一笑百慮忘松風奏笙竽¶
　　和陳維寅蘇杭懷古各三首¶
幽㝷度香徑遐思倚琴臺烏喙甞胆日雉妖捧¶
心来春風煽穠𧰟滅國輕于埃¶
慿髙望海潮白馬還来無一杯弔忠魂江風為¶
號呼悲哉抉眼地碧血化苔蕪¶
丹青讓王宫松栢季子墓黔黎奉烝甞春秋幾¶
<pb:KR4d0561_SBCK_009-4b>¶
霜露胡為今之人無復繼髙步¶
寶𪔂移炎祚降王赴幽都遂令虎林人斯免馬¶
邑屠可憐金盌出啼殺稽山烏¶
輦路土花碧金門苾芻関浮海兩龍馬一去不¶
復還蕭條鳳凰嶺過客忍躋攀¶
㐮樊怕人問威福得專行九重𠋣師相十年悮¶
蒼生銅駝卧天街今雨淚縱横¶
　　和馬公振遣興¶
馬圗無怪岀河遲世事方如理乱絲蓮葉有巢¶
<pb:KR4d0561_SBCK_009-5a>¶
龜已老竹花無寔鳳仍飢籬邉艇子供垂釣林¶
下樵童許看棋苜蓿一盤三丈日山妻白首案¶
齊眉¶
　　頋仲瑛臨濠惠書詞甚忼慨詩以代簡¶
濠上人来書&KR0190;行開緘如對語琅琅酒盃已辨¶
&KR0211;蛇悞藥杵無勞玉兎將少待天公舒老眼賸¶
收雲母束歸装舊家池舘花狼藉春水依然緑¶
漫塘¶
　　丘氏節孝詩¶
<pb:KR4d0561_SBCK_009-5b>¶
君山削蒼珉江水清若空爾妺生其間山水秀¶
𫠦鍾人鵉鳴蹶里桃李正春風楚楚繡羅襦姢¶
姢玉芙蓉蒼黄走烟塵竟作秋霜蓬浮苴橋海¶
壖頼有良人從良人遽永訣跪乳遺兩&KR2667;還家¶
依二親親舍四壁空黽勉薪水役辛勤机杼工¶
十年守孤鐙朝夕滫瀡供&KR0276;居親𫠦憐苦志恐¶
莫終微言示鵉膠慚憤靣𤼵紅鬒鬂落霜刀誓¶
言死呉淞慈親乃噬臍肝胆照秦銅陵谷一変¶
改故鄊歸路通扶携還里居失怙抱哀恫復為¶
<pb:KR4d0561_SBCK_009-6a>¶
銜土烏埋玉掩斧封服勤奉慈幃愈乆情愈𨺚¶
手和熊胆丸課子學業攻共姜栢舟後志節誰¶
與同徳哉文定公世澤源無窮¶
　　祭頋仲瑛¶
嗚呼玉山翁先世吳右族生逢全盛時當路屡¶
推轂辭荣樂蕭散竟藴石中玉早持萬金産轉¶
手授家督不為五嶽逰家園蒔花竹讀書&KR0190;千¶
巻旁覈&KR0360;與竺非無酒如澠過客佳乃肅徒見¶
駟馬車未若一儒服緇黄粲然者待遇情亦篤¶
<pb:KR4d0561_SBCK_009-6b>¶
常言性嗜詩雋永過梁肉興来抉雲漢毫端注¶
飛瀑詞林采英華琰刻播芬馥詩名滿朝野𥬇¶
傲心自足世故一変更十室九顛覆幽棲綽山¶
下人儗王官谷時予逃難来顦顇如病鵠踵門¶
通姓字一見已刮目夜飲嘉樹軒明朝盃又續¶
髙堂桂花秋金釵剪銀燭㕠歌掉觥舡洗我愁¶
萬斛一留兩月餘坐客常五六寫圖紀觴詠墜¶
水亦有曲連床可詩齋清話屡同宿擇隣扃移¶
家嵗晚安且燠奈何鼙鼓聲又若雷震屋娄人¶
<pb:KR4d0561_SBCK_009-7a>¶
悉驚散我亦猿失木萍漂甫里東賣文如賣卜¶
感翁&KR0190;相過餽問慰窮蹙翁亦客檇李逺避賦¶
虵毒山川鬱相望詩筒時徃復陵谷復一変翁¶
歸理松菊松菊理未能蒺䔧俄困辱予舟傍笠¶
澤訪舊宿西塾夜深屏輿𨽻促首話心腹春風¶
舊池舘荒烟秋草緑　朝廷更化&KR0004;召役事重¶
穋挈家赴臨濠星言去程速送行愧鄒逰口占¶
謝龜縮詩去秋復春客来書滿幅念我及兒輩¶
舉室䝉記録自言多疾疢經年在床褥鬱攸屡¶
<pb:KR4d0561_SBCK_009-7b>¶
驚嚇使我長觳&KR1100;尚湏手顫定親扎寄篇牘安¶
知踰月餘遽尔聞不禄&KR0004;疑傳者譌細問淚盈¶
掬嗟予老異鄊知已失鮑叔蕪辭叙疇曩悲吟¶
甚于哭神交死如生歆此盃中醁¶
　　天寜寺性天之以同&KR0129;有不相能者和韵¶
　　　見示予乃為之觧嘲¶
道人踞猊床説法如趙州奈何兎三窟不與貊¶
一丘風塵&KR1043;洞餘草木凋零秋法幢扶未起法¶
鼓鳴未收休夲来無住著&KR0147;尔小淹留祥麟自¶
<pb:KR4d0561_SBCK_009-8a>¶
獨角怪鳥從九頭正湏羣魔伏乃見吾道優釋¶
門第一義坐斷聞思修¶
　　秋晚過太平寺塔有懐徽太古禪老作詩¶
　　　招之¶
一昨陵谷変九州飛刼&KR0069;太平招堤寳地成荒¶
丘浮圖巋然在氣勢凌髙秋風鈴作梵音終日¶
語不休似言老萬回合為故山留竿木本随身¶
把茅堪葢頭畫沙且成佛况乃願力優老我烟¶
霞夜風流繼前修¶
<pb:KR4d0561_SBCK_009-8b>¶
　　題杜拾遺像¶
國破家何在窮途更暮年七歌同谷&KR0187;𠕅拜杜¶
鵑前胡羯長安滿騎驢短褐穿畫圖憔悴色猶¶
足見憂天¶
　　遣悶¶
乾坤如許大老我此江濵無酒可留客青山應¶
笑人幅巾方竹杖芳草落花茵賣得長門賦相¶
如未是貧¶
　　聼雨¶
<pb:KR4d0561_SBCK_009-9a>¶
客来帷林候漁父黌舍坐聼三日雨諸生讀書¶
喧兩廡商羊飛来立當宁雨聲書聲雜蛙鼓蚓¶
歌似亦諧宫吕青苔上堦茵生柱敗壁淋漓籀¶
文古齋僮不敢開户牖風撼庭柯嘯飢虎南山¶
石爛成糞土天漏誰能為天補去年旱魃走呉¶
楚田家什九悲魚釜麥秋一飽方自許莫教又¶
作飛蛾舞¶
　　雲文閣為鄒伯常賦¶
光範門前人似蟻君獨幽棲徴不起西&KR1141;挂頰¶
<pb:KR4d0561_SBCK_009-9b>¶
看青山東閣垂簾𤑔沉水非烟非露非霞氛欲¶
斷復續何氤氲若有龍眠博山&KR1284;海嶽清氣嘘¶
成雯香凝燕寝清晝寂庭竹森如列脩㦸白衣¶
蒼狗從変改天上人間逈相隔咄㦲權門銅臭¶
兒臍燈將然恬不知何當招之入爾室三薰三¶
沐聆吾詩¶
　　古𪔂&KR0084;¶
　蘇州萬夀寺舊藏古銅𪔂識者竒之其識有¶
　　周康穆宫冊錫寰用鄭伯姬等語大德中¶
<pb:KR4d0561_SBCK_009-10a>¶
　　任陽謝氏欲以玉盃易之時住山黙翁師¶
　　不從後謝氏為搆佛殿乃予之至正丙申¶
　　謝遭兵𪔂因失去甲辰之夏四月愚隐智¶
　　公復得于軍人之手耆舊聚觀皆曰我山¶
　　中故物也既而出𪔂見示并述其由索詩¶
　　以紀之¶
碧雲師著金伽黎空王殿前龍象随當階一卒¶
送古𪔂狀若献寳波斯兒羣緇聚觀方丈室中¶
有老僧前致詞云是山中舊時物立誦窽識能¶
<pb:KR4d0561_SBCK_009-10b>¶
無遺文詞佶屈錯盤誥字體隠伏蟠蛟螭蒼姬¶
訖籙世屡改不知何代来于斯謝家寳樹修佛¶
刹巨搆賈與秦城齊𪔂&KR0006;𪔂&KR0006;什襲去歲經六¶
紀今来歸師聞此語重太息兵火連年炎九域¶
金鐘大鏞棄道旁搃若沉沙銷折㦸珠歸禅月¶
獨無恙䕶持信有天龍力摩裟兩鉉&KR0668;烟霧錯¶
落丹霄映金碧光如摩尼含五色髙比珊瑚長¶
一尺嗚呼羲軒之𪔂莫可求禹𪔂亦已淪東周¶
世所用者非爾儔或膨豕腹仍包羞調&KR0325;尔無¶
<pb:KR4d0561_SBCK_009-11a>¶
與覆餗爾不憂歸来&KR0006;歸来北山&KR0006;菟裘汾隂¶
自有為時出切莫放光驚斗牛¶
　　戯綵堂¶
　宜興主簿許克敬念曽祖法曺公為堂奉母¶
　　夫人馬氏相國馬公廷鵉為大書戯綵二¶
　　字名之至乃翁復巨搆以奉其母今克敬¶
　　念斯堂與親俱亡哀思有詩且持卷以求¶
　　紀載按許氏家譜自南唐金紫光禄以下¶
　　擢科第者三十餘人克敬亦洪武進士¶
<pb:KR4d0561_SBCK_009-11b>¶
南唐世家故軒冕嵗乆雲礽益蕃衍樂平山中¶
戯綵堂碧梧鈞翰摛華篇當年甲第連青雲過¶
庭趋蹌俱鳯麟二母高年俱近百兩朝紫誥金¶
花新累䄄列𪔂鳴鐘鼓綵衣&KR0310;&KR1862;堂上舞架書¶
連屋笏滿床折桂多從廣寒府昨来海変桒田¶
日四海狼烟暗如漆山中舊宅化焦土孤兒歸¶
来淚如雨八珍之味肉臺盤何如啜粟盡親歡¶
千金之裘走南北&KR0154;若斑衣戯親側肯堂肯構¶
固不難去家千里方居官岀門羞見羔跪乳故¶
<pb:KR4d0561_SBCK_009-12a>¶
篋尚遺熊胆丸老夫知公念親意不為髙堂燕¶
雀計願言長佩蓼莪詩圭爵荣親繼先世¶
　　兵後過季子祠¶
延陵采地荒榛棘延陵遺廟成瓦礫延陵野老¶
歸弔古獨立斜陽長太息塵埃野馬紛滿眼城¶
郭人民搃非昔恭惟泰伯吳鼻祖三讓髙風冠¶
千古周衰列國俱戰争卓爾雲礽踵遐武法國¶
躬耕江上田曰附子臧非浪語天倫義重情所¶
鍾屹立狂瀾見孤柱此義孰可比採薇西山孤¶
<pb:KR4d0561_SBCK_009-12b>¶
竹子此情知者誰獲麟老筆十字碑徳音寥寥¶
二十載陵谷幾番經変攺江南近代滛祠多梁¶
公不作可奈何於乎祠堂之毁還可屋禮讓風¶
衰較難復漢家兄弟歌布粟唐家兄弟相屠戮¶
何當大化一轉轂於変澆漓作淳俗九州八荒¶
春穆穆泰伯延陵㫁絃續芳也未死當刮目¶
　　劉龍洲墓在崑山慧聚寺後楊鉄厓偕&KR0063;¶
　　　芳及詣士友弔𥙊而作¶
目光如電氣横秋北望龍沙萬里愁匡主首陳¶
<pb:KR4d0561_SBCK_009-13a>¶
天下養和戎&KR0359;為國人羞獨園埋骨黄金地上¶
界修文白玉楼一代人豪今寂寞春風蘆葉自¶
汀洲¶
　　送慶德謙知州漕運之京兼簡陳子山¶
十三萬斛葑田珠　飄南風到直沽天上䕫龍¶
應為喜海中蛟鰐近来無山林乆卧頭垂白雨¶
露重承紱已朱寄語玉堂陳學士楚狂顦顇老¶
東吳¶
　　簡净慈寺顔長老¶
<pb:KR4d0561_SBCK_009-13b>¶
南屏楼閣照西湖湖上雲林勝畵圖丞相頻来¶
談般若老碧端坐結跏趺獨園重布黄金地㕠¶
樹新裁碧玉株我欲稽山探禹穴木杯堪借渡¶
江無¶
　　崑山陳伯康築亭山巔楊鉄厓扁曰玉山¶
　　　高處且為賦詩邀予及郭羲仲劉景儀¶
　　　殷孝伯盧公武同賦¶
神仙中人鉄笛老為爾玉山㕠眼青玉山髙處¶
拄手板鉄笛醉時圍肉屏天生丹穴鳯為石東¶
<pb:KR4d0561_SBCK_009-14a>¶
望黒洋鯤出溟一代風流有如此齊名西蜀子¶
雲亭¶
　　小至(兩年而回<折 t="33"/>森遭難滕州)¶
九年至日悲流落一笑今朝有醱醅兒子歸来¶
㕠足趼老妻歡喜兩眉開凍雲濃似金壺黒飛¶
雪輕于玉管&KR0069;咫尺故園兵火隔一枝誰寄臘¶
前梅¶
　　寄鮑仲孚提舉¶
風雨蕭蕭五月凉堦前書帶草應長心傳千古¶
<pb:KR4d0561_SBCK_009-14b>¶
文章印名重諸公翰墨塲官舍看山閑拄笏齋¶
居埽地静㷊香野夫别後遥相憶一榻青苔兩¶
鬂霜¶
　　除夕¶
姑蘇城外小湖邉寂寞僧房借榻眠詩藁冩成¶
丁卯集暦頭看盡甲寅年中原喋血人争地南¶
國啼飢水拍天坐起夜&KR0359;如守嵗屋山風雪洒¶
寒氊¶
　　楊提學𬨨千墩寓舍岀示呉淞道中所作¶
<pb:KR4d0561_SBCK_009-15a>¶
　　　予次韵酧之¶
酒&KR0668;宫&KR0129;逸興多馮夷擊鼓舞蛟鼉一江星月¶
光揺動八極風雲氣盪摩不學山隂回雪棹肯¶
来林下訪烟蘿陽春白雪知音少為我臨風一¶
𠕅歌¶
　　西野草堂為儲希崇敎授作¶
南山虎去人無患西野堂成心更幽拄笏朝看¶
山氣爽讀書夜聼樹聲秋賢人在坐酒一斗奴¶
軰當階橘㡬頭想像碧雞坊外路野梅官栁接¶
<pb:KR4d0561_SBCK_009-15b>¶
林丘¶
　　書露筋廟碑後¶
斷臂孤兒事可悲露筋孃子死尤竒裙&KR0322;不受¶
紅塵汚膏血寕充白鳥飢野燐照人魂斷䖏田¶
家妻嫂睡濃時璚瑰香骨天應惜鉄石貞心世¶
莫知宿草和烟薶古塚幽花帯雨泣叢祠碑存¶
米老春秋筆詩有歐陽絶妙詞風化寔能禆禮¶
俗天書宜為表門楣丗間多少青雲士不恤衣¶
冠作夏姬¶
<pb:KR4d0561_SBCK_009-16a>¶
　　冬至即事¶
一簾紅日雨&KR0004;晴客屨駢羅送復迎賀節本非¶
三代禮随時且喜一陽生齊奴金谷財為害楊¶
相氷山勢易傾何似酒盃長在手青山相對&KR0408;¶
閑情¶
　　冬至前一夕憶次子林不寐枕上賦詩將¶
　　　成忽其母夢中作聲撼而覺覺而喜言¶
　　　夢林烈塘舊居作湯餅畢垣居室事懽¶
　　　甚因用其語為是詩結句云¶
<pb:KR4d0561_SBCK_009-16b>¶
去年臈月&KR0004;九日𤼵軔天階又一期鄭校頗聞¶
衿佩集歐詞應作送迎詩久無書信来黄耳每¶
有親朋問白眉阿母夜来曾夢汝分甘仍在舊¶
西枝¶
　　送楊純夫歸琴川¶
杜子客長安行囊本枵然得錢沽酒覔鄭䖍不¶
嫌官冷寒無氊邇来六百有餘載丗道多随陵¶
谷攺身為今人心古人清風髙誼依然在嗟我¶
如鄭貧蒙君愛如杜雖無三絶才樗散頗自喜¶
<pb:KR4d0561_SBCK_009-17a>¶
一從傾葢意相得頭髪不知誰白黒衝寒觸熱¶
每見過愛我西&KR1141;好山色援毫或和龜巢編觧¶
纓或濯龍泉井常言好古絶類我外物多忤中¶
弥堅仾頭甘立矮屋下髙論直到羲皇前朝来¶
賣得凌雲賦麹生車載来相頋門前尺雪凍不¶
消風木吼如虓虎怒宿宿信信傾腹心言欲拏¶
舟抵家去呼兒更酌罄餘懽贈别𣪞勤抒情愫¶
我昔居吳年十九君歸煩君訪諸友吳山醉處¶
好湖山鄉人来作軟脚局且對春風開口𥬇街¶
<pb:KR4d0561_SBCK_009-17b>¶
頭米賤酒亦賤一百青蚨滿㕠斗儘判連日醉¶
如泥百憂盡付無何有人生窮逹各有時阿衡¶
元是扶犁手詩書豈徒守章句言行正湏傳不¶
朽珍重林居慎厥修好音慰我思悠悠¶
　　雪篷為蔡子堅作¶
鴟夷船載西施去遺臭五湖烟水路嘉尔吳淞¶
雪篷叟江水曾無尤物汚篷&KR1141;洞開天雨花柂¶
楼屹立氷為柱鵝鴨不驚柔櫓鳴鷗鳬渾在平¶
沙聚非熊無夢釣無餌如琴無絃得琴趋虎頭¶
<pb:KR4d0561_SBCK_009-18a>¶
能為畫漁蓑驢背無勞覓詩句潮州阻雪八千¶
里抗書直諌曾何&KR0024;殘氊囓雪十九年使節堅¶
持亦良苦雪篷之樂樂于天雖欲同人人弗取¶
獨有山隂王子猷清興頗堪同日語¶
　　過𩔰慶寺¶
六載重来釋氏家一甌新啜趙州茶杏花風後¶
春何冷柏子庭前日未斜拄杖頼能扶潦倒闕¶
文煩為&KR0024;楞伽要聼說法頻来徃且喜平橋路¶
不賖¶
<pb:KR4d0561_SBCK_009-18b>¶
　　書潞城樵舍壁¶
燕子来如舊雨桃花笑為何人竹下青苔不埽¶
恐教鶴歩生塵¶
一室四皆立壁六孫三已歸妻猶喜老莱舌在¶
不妨矮屋頭仾¶
㧞木狼無䟦㚄絶粮道阻周流天眼或開或闔¶
人心何怨何尤¶
瀼東瀼西農畮巷南巷北人家白露秋香禾黍¶
緑雲春靄桒麻¶
<pb:KR4d0561_SBCK_009-19a>¶
　　劉徳祥監税江州有誤傳其子死者遣人¶
　　　回家并寄書吾孫詞甚酸苦予因賦詩¶
　　　代簡¶
九江相去二千里一别于今五六年盡道國容¶
恩容告老安知家信有誤傳山連楚尾青天外¶
潮落潯陽夕照邊遥想此時公務隙爐峯相對¶
思悠然¶
　　題趙行素佩韋齋¶
綵衣翩翩童丱年佩觹佩韘庭闈前鉄馬紛紛¶
<pb:KR4d0561_SBCK_009-19b>¶
戰争日佩犢佩牛江海邊幽蘭紉佩非不好獨¶
醒末欲追前賢朅来佩韋不佩弦常以輔我氣¶
質偏視韋之緩我之急如餌良藥沉痾痊丗事¶
多因&KR0713;後錯緩不及事理亦愆不疾不徐𤼵中¶
節秉&KR0212;庶得全吾天岩廊鳴玉似髙歩江妃觧¶
珠人浪傳貪荣可笑蘓季子佩六國印扶危顛¶
何如茅齋但安坐且有竹風堪醉眠青山于人¶
少知者白雲與我同悠然韋乎韋乎心目懸得¶
魚吾豈&KR0111;吾筌¶
<pb:KR4d0561_SBCK_009-20a>¶
　　贈黄仲噐¶
　予觀道書謂洞庭山有林屋洞天仲噐以避¶
　　兵居之既而過雲間&KR0408;海上復還常之横¶
　　林閲歳月三十年距洞庭三百餘里仍以¶
　　林屋自號示不&KR0111;也徴予詩故厯叙其逰¶
　　息之概如此云¶
一目九州皆戰塲避兵林屋水中央林屋仙人¶
不知處橘井委棄青霞漿木奴包金亦致㓂人¶
乃随雲出岩岫五湖三&KR0873;放孤舟遵海幽尋采¶
<pb:KR4d0561_SBCK_009-20b>¶
三秀堪輿𠕅造隔兩塵故鄊来歸能幾人芙蓉¶
湖上大横峴烟連緑樹横林春觧裝付與箕裘¶
子管領春風桃與李幅巾自作逍遥逰别有行¶
&KR0810;脩竹&KR0187;一童出入長相随欵叚之馬亦不騎¶
林屋别来陵谷移時望白雲猶賦詩膏粱文綉¶
俱不喜猶曰愛之心未已堪笑老夫同此心白¶
首論交結知己何當呼起李謫仙每飲一斗吟¶
百篇殺青盡伐南山竹謄録好詩娛暮年¶
　　悼許君善¶
<pb:KR4d0561_SBCK_009-21a>¶
谿西老人山澤癯一生祗以詩為娛常言愛詩¶
入&KR0487;髄好詩抄藏千百紙七言近體尤歡作不¶
費工夫細彫削嘔心每笑李家兒牛鬼蛇神何¶
足奇老夫&KR0004;焉未相識&KR0190;篇不知何䖏得稠人¶
廣衆誦吾言説過于楊巨源一朝傾葢千墩下¶
膠漆相投不相舍西隣假舘兩年春買宅移家¶
情轉親此時吳門正堅壁張角未死人相食雲¶
梯砲作霹靂聲狼烟暗天血滿城吾徒幸若王¶
官谷朝夕同吟紫芝曲桒田変海間嘘吸間死¶
<pb:KR4d0561_SBCK_009-21b>¶
欲丘首歸横山暮雲春樹勞逺憶十載詩筒仍¶
絡繹重来桒梓甚蕭條巷有索租人呌囂骨冷¶
九原呼不起一酧薤歌續蒿里嗟哉時俗貴輕¶
肥如子愛詩人亦稀¶
　　贈王仲昭父子¶
扁舟入吳空載月閭丘虎丘俱不謁停橈𠕅拜¶
范公祠楊花正落祠前雪義田義宅二百年義¶
聲洋洋天下傳嗟尔吳之人胡不踐遺躅貪夫¶
婪婪昩盈縮前車後車屡顛覆下床兩屨内㕠¶
<pb:KR4d0561_SBCK_009-22a>¶
足奚用領軍鞋一屋我来訪舊無所將贈以范¶
公博施之義方家傳更湏授賢郎福澤將来未¶
渠央呉淞江水長藍謝青毋相忘¶
　　挽吳逸菴¶
廓然一&KR0109;涵宇宙鍾氣會稽山水秀春秋髙似¶
伏生年岐伯諸書口傳授浙水西来家屡&KR0118;名¶
與杏林俱不朽老去居吳抱㕠膝四頋狼烟暗¶
如漆兒能負米百不憂有酒即呼人共喫常時¶
隐几看青山醉則&KR0732;&KR0732;枕琴瑟廿年同飲松江¶
<pb:KR4d0561_SBCK_009-22b>¶
水通家之交親戚比别来恨無縮地術時復論¶
心書一紙只今祗與阿戎談翁在九京呼不起¶
　　李明善慈竹軒¶
呉淞江南盆浦曲慈竹軒開薜蘿屋了無花木¶
闘紛華一徑波光照猗菉&KR0655;塵不滓蒼玉叢枝¶
枝葉葉皆清風一年一度冬夏笋冬生其外夏¶
其中徳哉此竹美如許子母交相禦寒暑嗟哉¶
人為萬物靈温凊㡬人能似汝吾知吾友此軒¶
居朝夕奉親来板輿母慈子孝黙相更喜君子¶
<pb:KR4d0561_SBCK_009-23a>¶
能威如樹萱堂上分甘樂諸孫錦䙀如錦籜家¶
僮笑指青琅玕少年喜與俱平安令名亦同千¶
古埀咄彼鴟鴞兒人靣刀劍腹不學返哺烏頑¶
然忘頋復嗚呼吾不知其見此烏&KR0006;何面目爾¶
何日&KR0006;視吾竹¶
　　簡湯道原曺子壽¶
　予生頗好古恐兒軰不能繼述敢請二賢良¶
　　相與語之吾兒觸屏煩為警省旦夕稍閑¶
　　煮茶專待¶
<pb:KR4d0561_SBCK_009-23b>¶
要學劉伶死便埋随行負鍤欠輿臺螢生腐草¶
光能幾螘在南柯夢易回一笑預言身後事兩¶
賢&KR0147;共掌中杯貧居何處堪鋪席流水&KR1141;前好¶
緑苔¶
　　過横山龍祠作¶
横山龍母祠前路人説今年𥙊龍苦前期邑有¶
皂衣来督遣丁夫剪榛莽里胥中有豪家郎搏¶
攫如鷹噉如虎編氓一呼六十人棄擲犁鉏行¶
或沮十家之甲最可憐背血淋漓遭捶楚囊無¶
<pb:KR4d0561_SBCK_009-24a>¶
一錢供百需肥腯豕如買烏牯手傾麥斛比珠¶
斛剜肉成瘡誰為&KR0024;胥常大嚼過屠門今乃閭¶
閻刲鷺股吾聞此語三太息郡邑安知弊如許¶
祠官稽古埀令典穆穆緝熙由聖主聖心寛仁¶
重民食三年兩度蠲租賦天生感孚和氣洽曰¶
暘而暘雨而雨報功于龍歲有𥙊禮若迎猫恩¶
更溥龍&KR0006;龍&KR0006;知不知如此嗟来食應吐¶
　　皇恩蠲租詩¶
　洪武庚申天下秋粮欽蒙全免今年壬戌秋¶
<pb:KR4d0561_SBCK_009-24b>¶
　　粮夏税又皆免徴征繇聖恩寛大亘古無¶
　　比故耕稼之民歌謡滿野而某則併以區¶
　　區所聞者作詩以紀盛事¶
漢紀蠲租半&KR0118;書汗竹竒大哉今聖主全以惠¶
羣黎量與乾坤合恩同雨露埀豐年魚有夢丹¶
詔鳳重来庶富民生遂敦寛俗習移㣲甿皆鼓¶
腹窮士亦&KR0045;眉古制成均法新頒釋奠儀雅音¶
諧律吕名教浃華夷茅茹今朝拔英髦靡一遺¶
八荒仁夀域萬丗太平基水有清河日山無爛¶
<pb:KR4d0561_SBCK_009-25a>¶
石時時雍民皥皥年耄我&KR0214;&KR0214;不作輸芒蟹真¶
成曳尾龜倚墻歌此曲擊壤付吾兒¶
　　林在新鄭縣學六月公文来取其子視疾¶
　　　七月&KR0004;四日塏言别而行付家信外寫¶
　　　此¶
一聞汝有河魚疾三宿心如野馬馳逺阻恨無¶
人縮地吉占頼有卜言龜眵生稠漆粘㕠眼身¶
兀枯枝坐有胝預寫葢棺遺嘱去好傳經業佐¶
明時¶
<pb:KR4d0561_SBCK_009-25b>¶
　　送沈居士同塏徃新鄭¶
二千里外視吾兒重九日前期汝歸坐卧待看¶
黄菊綻徃来相伴白雲飛郵亭歇處加飡飯客¶
路凉時早裌衣無限老懐言不盡臨岐目送思¶
依依¶
　　賀袁一泉陳大方新任道紀司官¶
山中宰相古来有地上仙官今更清夜半光生¶
㕠劔出秋髙氣感九鍾鳴丹霄拱極星辰近黄¶
道經天日月明玄牝書中多妙理政湏献納佐¶
<pb:KR4d0561_SBCK_009-26a>¶
𨺚平¶
　　賀聪聞極正心印新任僧綱司官¶
象法提維付偉人聖皇綸綍今諄諄手持正印¶
天龍䕶身着方&KR0129;雨露新旭日斗城衙有鼓清¶
時滆浦鏡無塵墻東病叟頭如雪也喜曇花並¶
得春¶
　　贈天寧寺無學長老¶
報恩扶起法幢来鐘鼓天寕&KR0688;席開道出語言¶
文字外卓然聲價自崔嵬¶
<pb:KR4d0561_SBCK_009-26b>¶
麻衣䟽屩古人風儼葉駢花一埽空八萬四千¶
修月手斧斤随入象王宫¶
　　賀府官重修多稼亭¶
朝家重下蠲租詔郡圃聿修多稼亭一帶金湯¶
增氣㮣四郊禾黍勝丹青甘棠風作婆娑舞横¶
峴雲開翡翠屏斧斤聲中勸農意爾農豐樂正¶
湏聼¶
　　周節婦詩呈府縣官¶
滆湖水出白寉溪大江潮来溪口西江潮湖水¶
<pb:KR4d0561_SBCK_009-27a>¶
接連處節婦姓陳周氏妻良人早世舅姑殁抱¶
雛日夜號空閨盡拈奩具易䘮具衣有淚血髽¶
無笄績麻絡絲紡且織破&KR1141;夜雨風凄凄孤燈¶
照影伴寂寞寒風夜雨聲酸嘶烟塵逺避東入¶
海兒方長大能鉏犁時清歸守舊桒梓荆布蕭¶
瑟茅茨低青絲兩鬂変蒼雪皎如玉樹無&KR0655;翳¶
前年縣官帖鄉里核寔上府文可稽老夫近聼¶
路旁語聖皇徳與唐虞齊天語諄諄為天下求¶
賢悉上青雲梯閭閻未見旌表節門前草没青¶
<pb:KR4d0561_SBCK_009-27b>¶
苔蹊願言宣聖化郡邑罔俾側陋薫蕕迷旌善¶
亭中名一題恩同璽書封紫泥佇看俗習接武¶
皆麟蹄¶
　　𠕅贈衡志道¶
　世俗以甘㫖奉飬者為孝温凊定省之禮鮮¶
　　能之今寒區衡氏兄弟三人皆善飬其母¶
　　其伯兄志通禮意之勤老而彌篤冬則以¶
　　身温枕席雖大風雪母不知寒能此一事¶
　　可配古人故作此續前所贈詩以&KR0024;其闕¶
<pb:KR4d0561_SBCK_009-28a>¶
　　云¶
雞鳴雪屋起居安魚出氷池食飲&KR0794;最喜兒能¶
温&KR0013;席慈闈冬盡不知寒¶
　　寄馬䭾沙陳粮長¶
老龜獨巢蓮葉秋元龍髙居百尺楼長江只隔¶
衣帶水佳景宛在蓬莱丘一年時序換新暦四¶
海兄弟懐舊逰竹君寫我歲寒意&KR0147;折梅花寄¶
壟頭¶
　　送曺徳昇赴批騐茶引所¶
<pb:KR4d0561_SBCK_009-28b>¶
山無猛獸水無蛟邑里春来樂意饒部集茶商¶
新箬籠壚添酒市古溪橋赤心報國年方妙黄¶
耳還家路不遥珍重清時用刀筆平陽遺澤豈¶
寥寥¶
　　謝新鄭縣官助葬亡子并以志畧送去¶
去年孟秋&KR0004;天旱火雲熱吾孫奔父䘮病眼淚¶
流血陸行二千里&KR1974;踔若跛鱉歸来秋盡時黄¶
埃滿縗絰詢言父襄事從頭爲細說一衾覆黔¶
娄家人影单孑喪具百無措宿儲瓶亦竭幸逢¶
<pb:KR4d0561_SBCK_009-29a>¶
賢縣令&KR0534;贈意切切擇木製美棺敦匠夜不輟¶
寮寀同哀傷祭奠豐且㓗青青諸佩衿感化重¶
禮節是猶風偃草弘綱頼提挈吾知賢令心髙¶
誼等前哲無錢及元振有則與同列無麥及堯¶
夫有則與同轍悲哉吾中子忝教兩朞月眷言¶
古東里圖經自来缺編蒲載前言辛苦磨硯鉄¶
草創十八九放筆成永别手澤存于家&KR0010;乆恐¶
亾滅抄書送琴堂公餘賜披閲韞櫝庋&KR1274;舍無¶
為醬蒙設會有作家手織錦為&KR0024;綴姓名蝇附¶
<pb:KR4d0561_SBCK_009-29b>¶
驥九泉應感悦矧知埋葬恩寕無報銜結老夫¶
懐謝言縮地恨無訣殘喘苟朝莫烏能見鬷蔑¶
坐馳仰崧髙心聲吐烏咽¶
　　述懐¶
㕠眸半瞎耳全聾年及新豊折臂翁孤陋一生¶
棲白屋虚靈方寸烱青銅人如禽犢真堪恥家¶
有詩書未是窮但願太平田野樂九原髙卧聼¶
松風¶
　　人日和前韵二首¶
<pb:KR4d0561_SBCK_009-30a>¶
曾聞社酒可治聾椑榼分来謝阿翁才士謾磨¶
龜硯石貴人多佩虎符銅人前出語羞稱好杯¶
後為文錯送窮連日昏昏如病酒不知春到楝¶
花風¶
林居鶴髪老痴聾彷彿忘機海上翁留容但沽¶
隣舍酒鑄錢安用蜀山銅一年春色花無幾千¶
古川流水不窮誰謂東家錦衣樹龍顛虎卧夜¶
来風¶
　　寄南澗海苹二&KR0688;主¶
<pb:KR4d0561_SBCK_009-30b>¶
東土西天今幾華南能北秀本同家門前弟子¶
齊腰雪案上經文五色霞䄂拂古墩行傍栁缾¶
分春水坐煎茶遥憐丈室俱清絶屡夢幽尋&KR0408;¶
興賖¶
　　寄張仲安舅甥及邵濟民許叔逺¶
去年&KR0712;棹干墩浦澆酒百倫墳上土伯&KR0006;伯&KR0006;¶
呼不醒仲也愛予仍眼青最喜諸甥多似舅恋¶
恋之情無不厚東隣𤓰田兼種藥杏林仙人與¶
同樂箕山之瓢今貯詩雞林賈人知不知老夫¶
<pb:KR4d0561_SBCK_009-31a>¶
别来八九月憂患多端鬂添雪負米不歸悲仲¶
子我盆又鼓酸風起傷春不欲向人言恐人忍¶
聼哀號顛最苦㕠眸失岩電近日看書渾不見¶
兀如枯禪壁常面隙有微明澘且眩阿兒呼来¶
滌塵硯代筆題詩簡羣彦¶
　　無錫華景章以墻東陸先生所序乃祖玉¶
　　　溪義士之文徴予詩故有此作¶
猗欤古聖賢飢溺視由己聖賢乆不作人多飢¶
溺死天暦年中歲薦飢老夫身親耳目知操壺¶
<pb:KR4d0561_SBCK_009-31b>¶
枕籍委&KR1474;壑烏鳶飽食狐狸肥&KR0408;逢郡縣無良¶
吏狎弄文移等兒戱義倉和糶百蠧生殊先民¶
救荒意吁嗟玉溪翁髙義孰與儔黔敖之粥活¶
鄊里立觧倒懸危急秋指囷不結當丗交易量¶
不效前人尤盡令菜色作喜色如渡弱水登蓬¶
丘嗟哉玉溪翁徃事誰紀述鄊人口碑傳四方¶
墻東老手春秋筆老夫知名五十載更喜墻東¶
文字在義聲洋溢流至今又閲桒田変滄海天¶
生孝孫念厥祖禮樂趋蹌䋲祖武丈夫不憂無¶
<pb:KR4d0561_SBCK_009-32a>¶
萬鍾要為顛厓救辛苦¶
　　唐君舉輓詞¶
早年讀律如五經案頭夜照練囊螢學成能展¶
四方志當路搢紳俱眼青神州赤縣坐蓮幙賛¶
畫雖勞意磅礴青雲拾級歩徐徐腰纒不跨&KR0045;¶
州鶴邯鄲夢斷楊花春桒田変海宇宙新歸来¶
東陵剪荆棘故侯誰識𤓰田人竹林小阮差可¶
喜為箕為裘奉甘㫖青松宅邊紅稻畦白雲亭¶
上烏皮几四時花木手自栽客来看花常置醴¶
<pb:KR4d0561_SBCK_009-32b>¶
有時寂無語蒲團醉逃禪有時曵鳩杖朗誦逍¶
遥篇得鹿門龎公之安比濟南伏生之年生平¶
有如此死去真悠然薤露歌或可鐫此歌便作¶
碑銘傳¶
　　過無錫口號¶
客舟無錫道中歸聼唱吳歌淚&KR0668;衣泰伯墓田¶
耕觳&KR1100;偃王祠廟走伊威二三策在遺芳逺千¶
百年来舊俗非詩寄瓢齋老詞伯吟邊同爲一¶
歔欷¶
<pb:KR4d0561_SBCK_009-33a>¶
　　題漁樵共話圖¶
爾樵斫青山爾漁釣滄洲世事百不聞此心兩¶
悠悠道旁弛担渚泊舟促膝靣語何綢繆想論¶
會稽人衣錦或訝桐江棄羊裘人生窮逹各有¶
分曷不嗒然自作逍遥逰¶
　　贈醫士錢伯祥¶
杏林老仙山澤癯幅巾逍遥曳長&KR0322;逢人善作¶
青白眼有子能受黄岐書酒對玉峯傾鑿落丹¶
成金𪔂飬芙蕖焦桐挂壁斷絃乆藥杵聲中樂¶
<pb:KR4d0561_SBCK_009-33b>¶
有餘¶
　　題扇¶
青山滿眼氣蕭森茅屋人家烟樹春客星多擲¶
漁竿去誰復扁舟釣碧潯¶
　　題子昂竹石圖¶
玉堂歸来鬂欲絲漚波亭中清晝遲竹君石文¶
意相得不時為作無聲詩¶
　　安安道人歌¶
僧坊旅宿崑山縣夜續安安道人傳似將秦鏡¶
<pb:KR4d0561_SBCK_009-34a>¶
作斯文道人肝胆都能見早年學劍欲有為車¶
塵馬足曾馳驅蕉隍夢斷竟失鹿葑田乃耕東¶
海涯安知迯名迯未得射&KR0006;旌招論觀徳諸生¶
逰藝集如雲儼如風詠從曾晳歸来自喜安其¶
安一室視同天地寛鹿門龎公與同志妻子不¶
知行路難旁人問我安心訣非佛非仙非臆説¶
&KR0655;雲不滓沉寂天水湛霜潭照秋月家居四壁¶
莓苔青柴門雖設晝亦扄年来豈獨樂吾樂堪¶
輿俯仰正清寕有時得錢即沽酒明月清風作¶
<pb:KR4d0561_SBCK_009-34b>¶
三友胸澆磊塊去即休不學淳于論石斗嗟我¶
碌碌者婆娑歌無勞赤松逰只在青山&KR0810;挂瓢¶
樹下蹣&KR1552;舞歌舞聲繚繞青桐柯羣雄自尔卷¶
白波安居之樂奈爾何¶
　　逺緑亭為惠聚寺瑞芝年作¶
道人愛山常目接無復經繙貝多葉碧天仾處¶
見絶頂蒼石爛来知幾刼清風一洒六合塵湏¶
彌芥子等法身諦觀有色若無色大地盡作曇¶
花春¶
<pb:KR4d0561_SBCK_009-35a>¶
　　宿崑山延福菴¶
葉舟来訪漁樵社蘭若&KR0408;逢龍象羣屋近玉山¶
多潤色林藏寶地絶塵紛玄壇坐到三更月髙¶
枕眠分半榻雲鐘鼓聲中鳴般若老夫堪笑耳¶
無聞¶
　　題崑山縣主簿先塋圖¶
舊衣冠麟角族隂隂榆栁連鄊曲佳城父祖馬¶
鬣封鬰鬰松楸在吾目飬親弗及奉庭闈居官¶
豈敢懐蕨薇二六時中公務畢三千里外歸心¶
<pb:KR4d0561_SBCK_009-35b>¶
飛出言不作雌黄口臨事不為髙下手琴堂喜¶
得佐絃歌俸米支来供爼豆髙懐烱如寒露壺¶
連歩陟彼青雲衢兩塋銜土集義烏更遣丹青¶
添畫圖¶
　　題竹枝雀圖¶
覆車之粟衆喧呼爾獨&KR0111;機入畫圖枳&KR0068;叢邊¶
林有竹一枝何異鳳凰梧¶
　　題玉峯書舎圖為俞彦智作¶
婁江水接東海洋崑山玉立摩穹蒼江山城邑¶
<pb:KR4d0561_SBCK_009-36a>¶
美如畫之子卜宅山之陽邯鄲夢斷歸来後詩¶
三百篇長在手尚將古䟽&KR0024;䖝魚復以今文較¶
蝌蚪門前小溪流水清畧杓不通車馬行奚童¶
甕汲供茗盌鷗沙席坐尋詩盟才多轉覺讀書¶
好春雨庭生書帶草時稱狂客醉鄊逰㒺俾四¶
明專賀老¶
　　題畫魚圖¶
魚在在藻或在淵同随波泳㳺同一天會得莊¶
生濠上意畫圖詩史搃難傳¶
<pb:KR4d0561_SBCK_009-36b>¶
　　題畫竹顧梃之子作¶
父作子述為竹傳神筆意古淡靈犀絶塵品題¶
者誰龜巢老人¶
　　題雪竹圖¶
此君立雪清復清老夫見之㕠眼明琅玕恐折¶
驚棲鳳三嘯虎頭風欲生¶
　　絶句二首寫延福山中客况寄止菴長老¶
一榻清風偶借眠白雲長繞枕頭邊客来題遍¶
芭蕉葉我亦留詩謝老禪¶
<pb:KR4d0561_SBCK_009-37a>¶
風繙交動曙光揺&KR0188;筍分甘到客寮最喜松聲¶
秋瑟瑟月餘&KR0111;肉似聞韶¶
　　一般春¶
希夷古髙士詩言一般春以詩謚攸居夫豈尋¶
常人一般春意何在莊生論天倪托物肆迂怪¶
列子説混淪其言極夸大老夫請以理折&KR0454;慎¶
勿謂我胡公之中庸古今先後無始終洪&KR0655;髙¶
下俱流通芸芸萬物生意遂盎盎兩間和氣充¶
鶯鶯燕燕妙歌舞花花草草紛青紅孤松或落¶
<pb:KR4d0561_SBCK_009-37b>¶
幽澗&KR1284;三秀多生糞壤中歩伸尺蠖天運轉户¶
啓百蟄雷音同鶴長鳬頭短分自一敢以私意¶
窺神工一般春意如此朱絃嶧桐奏流水洋洋¶
自入知音耳小車髙閣卲尭夫随栁傍花程伯¶
子針芥相投肝胆合祇應絶倒東風&KR0187;白雲先¶
生知不知同姓乃有此白眉老夫夙昔愛此詩¶
四百餘載人無之頭髪雪白雙眼眵也来摸索¶
珊瑚枝¶
　　寄饒州鄱陽縣唐生¶
<pb:KR4d0561_SBCK_009-38a>¶
千七百里鄱陽縣外孫書来如見靣九十三嵗¶
龜巢翁中宵夢得重縫線詩瓢山人来上㳺吾¶
將結社招馴鷗延陵昔日繼三讓野水何處無¶
孤舟家貧幸尔年榖熟買書敎兒耕且讀梅花¶
無恙竹平安嵗晚無勞念窮谷¶
　　和舒文允見貽¶
冬至經旬乆朋来喜踐長市沽雙木榼踞坐一¶
藜床小酌成&KR0172;洽閑愁付杳&KR0252;山無白石爛谷¶
有紫芝香澹泊&KR0147;相與辛酸已俻嘗盡消湖海¶
<pb:KR4d0561_SBCK_009-38b>¶
氣莫放斗牛光𫠦貴心能直何慚貌不&KR0045;聼氷¶
狐自惑吠雪犬何狂&KR0010;晚鷗盟在生平蟻夢&KR0111;¶
酒堪澆磊塊䄂莫舞郎當西崦黄茅嶺東洲白¶
水鄉漁樵同此樂吹&KR0327;送斜陽¶
　　夏五訪一舟禅師臨别立銀杏隂中謂予¶
　　　曰山中舊物什喪八九惟此木幸無恙¶
　　　也宜䝉品題為天寕勝概使居山者亦¶
　　　預有餘光予謝不敏然心嘗許之故兹¶
　　　口占以頌人物具并之美¶
<pb:KR4d0561_SBCK_009-39a>¶
一箇虚舟渾不繫千金鈞重負力能任金園地¶
湧靈光殿銀杏天生雙樹林佛印衲裙坡老帯¶
昌黎詩句頴師琴禅林勝事無今古况尔庭前¶
好緑隂¶
　　輓曹子毅大使¶
早&KR0010;輕肥試采榮一官三載係塵纓觧龜便作¶
幽栖計𤓰圃東門學邵平¶
　　其二¶
桂子&KR0004;生折軟枝青氊舊物遂陵夷竹林小阮¶
<pb:KR4d0561_SBCK_009-39b>¶
親調饍何異慈烏返哺兒¶
　　其三¶
生来不鑿混沌竅此去竟作逍遥逰回頭一𥬇¶
看鷸蚌未到釜&KR1092;誰肯休¶
　　洞庭胡敬之以予父執之交&KR0010;餽新橘凡¶
　　　十有餘年感無以報是用作歌¶
湖山清氣鍾而翁生兒亦有古人風年年送橘¶
拜床下甚愧我非龎徳公今年霜落洞庭早橘¶
熟先于葑田稻青衣童子黄金丸樹頭摘来霜¶
<pb:KR4d0561_SBCK_009-40a>¶
未乾儂家食指百三十分甘喜得皆波及嬌痴¶
堪𥬇兩曾孫手弄金丸口欲吞阿翁老饕三嚥¶
畢敎孫食之還自喫一枚一枚復一枚翁有𥬇¶
聲孫亦咍枯腸乆似長卿渇甘露&KR0408;從仙掌来¶
楚江萍寔不可得華峯藕亦無人識冷比雪霜¶
甘比&KR0097;此句真堪題此橘韓子之詩今借代無¶
借作報章揮我筆懐㦲故人家洞庭七十二峯¶
環翠屏洛陽秋風塵滿城莫能汚爾雙鞋青南¶
山不爛黄河清正湏坐閲三千齡山中舊識諸¶
<pb:KR4d0561_SBCK_009-40b>¶
耆英煩道老夫多寄聲¶
　　紅梅¶
前代支郎亦異㦲白雲堆&KR0187;植紅梅樹經刼火¶
多番換花向春風二月開隣舍杏桃渾赧色禅¶
林草木絶纎埃一時想像題詩去别日尋芳載¶
酒来¶
　　&KR0010;旦言情¶
去年元日兩眉攅懐抱今朝頗覺寛一夜雨聲¶
曾不絶五更天氣只微寒¶
<pb:KR4d0561_SBCK_009-41a>¶
　　其二¶
曾孫盃捧屠蘇酒冢婦厨供粔籹盤最喜催租¶
人不到田家雞犬得平安¶
　　寄盧長嬰次農¶
我思東呉諸故人三難青年才岀羣爛爛眼如¶
岩下電英英氣作山中雲一經旨趣熟儀禮六¶
書徧旁宗説文無由縮地即相見晋鄙亦得沾¶
餘薰¶
<pb:KR4d0561_SBCK_009-41b>¶
¶
龜巢藁卷之九終¶
<pb:KR4d0561_SBCK_009-42a>¶
