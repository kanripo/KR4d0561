# -*- mode: mandoku-view; -*-
#+TITLE: 龜巢藁
#+DATE: 2015-09-12 01:23:47.706512
#+PROPERTY: ID KR4d0561
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB12n0781-020龜巢藁-卷之二十.
<pb:KR4d0561_SBCK_020-1a>¶
龜巢藁卷之二十¶
　𥙊文¶
　　𥙊姚吉甫文¶
嗚呼物之不齊誰其主之齒去角存從古如兹¶
如公之生夀富且寕不冺其胤百福具并奈何¶
狂飈蘭摧桂折乃舘二甥以&KR0071;其絶茍非逹觀¶
拂鬰奚堪公能釋然優㳺燕酣凡我親朋時相¶
徃來有客必醉春風滿懐&KR0190;日之間&KR0190;徃問疾¶
留連眷頋其情益宻卜云其凶醫𫉬㣲功方疑¶
<pb:KR4d0561_SBCK_020-1b>¶
蓍龜遽爾而終嗚呼蒼天知乎不知伯道無兒¶
千古之悲𫠦可慰者女能奉母&KR0010;時烝嘗亦猶¶
有後凡我親戚忍言長違奠此杯斚涕泗沾衣¶
　　代王文甫𥙊兄文¶
嗟嗟我兄少歴﨑嶇相我先子經營厥家自失¶
𫠦怙顛危誰扶繄我與兄左枝右梧我室苟完¶
兄力其痡嗚呼哀㢤兄於斯世閲七十年天賦¶
其醇朴而不鐫故此家事我其勉旃尺布斗粟¶
曽無間言𫠦可喜者兄其息肩幸有二雛能奉¶
<pb:KR4d0561_SBCK_020-2a>¶
周旋日飲無何皥皡其天意此安佚夀或可延¶
奈何既衰屡疾屡痊絶粒信宿晞露溘然嗚呼¶
哀㢤誰無兄弟我獨孤苦頋二雏者視予猶父¶
我嘗朂之以纉先緒矢心以辭酸淚如雨¶
　　代𥙊子文¶
嗚呼天降禍于我家何其酷耶我生勞勞髪已¶
垂白兾汝冢子仰事俯育以纉先緒汝年既長¶
頗渉丗故與汝諸弟左枝右梧我經爾緯我作¶
爾述知稼穑之艱難未嘗敢慢而敢逸也維汝¶
<pb:KR4d0561_SBCK_020-2b>¶
多病常貽我憂去&KR0010;仲冬㡬致弗救厥疾既愈¶
我心則喜然未嘗假以詞色寔慮汝因疾之餘¶
弛而弗張馴致怠荒故也正月之吉我&KR0408;錢塘¶
别方兩旬訃音忽至將信將疑屡泣屡止意汝¶
暴疾&KR0148;或絶而復蘇聲或喑而𠕅語匍匐来歸¶
汝簣巳易汝棺巳歛無從見汝之面矣可不痛¶
㢤可不痛㢤嗚呼彼蒼者天我罪何居人或釋¶
之子淵之天顔路何辜信乎脩短之有&KR0190;耶天¶
道之&KR0252;茫耶不然何乃使汝不得其夀也嗚呼¶
<pb:KR4d0561_SBCK_020-3a>¶
汝子汝女嫡庶五人女嫁其一子皆未婚汝何¶
忍置之不頋耶食指之衆賦役之重又何忍老¶
父無息肩之日耶死而有知汝必念我于㝠㝠¶
之中而我之𫠦以念汝者將何時而已耶嗚呼¶
痛哉我築之室汝弗與居汝蓄之噐用以𥙊汝¶
今卜日祔葬汝祖茔之側撰此飲食與之永訣¶
汝妻汝孥哀慟欲絶¶
　　代王氏𥙊叔父文¶
嗚呼痛哉我叔父春秋七十有二年始于承家¶
<pb:KR4d0561_SBCK_020-3b>¶
中於克家終於成家其劬瘁艱苦非諸㓜𫠦能¶
盡知也但見完羙之室風雨不動衡從其畮阡¶
陌相連男有室而女有家水乗舟而陸乗馬非¶
叔父積累之功何以得此㢤至如目能識丁皆¶
叔父延師之力也行不犯義皆叔父提耳之訓¶
也一家之間緦服何㸑以叔父之恩無偏情無¶
私嗃嗃之威嚴不可犯故能齊其不齊以致其¶
齊耳嗚呼痛㢤庭訓之言萬萬千千今不能盡¶
述矣如南塾篝燈東軒奉茗嘗屡進厶等於前¶
<pb:KR4d0561_SBCK_020-4a>¶
而語之曰我兄弟自生至死未嘗有䦧墻之日¶
也老我夫婦自少至老無牝晨之患也隣不争¶
畔帑無私蓄許人以諾不食其言鈎距不知掊¶
克不能汝等亦能如是乎凡此&KR0190;事反復吿戒¶
知㡬朝夕今其巳矣斯言不可得而聞矣而厶¶
等為之子為之侄為之孫者可不追念貽謀而¶
踐其成法乎否則為叔父之辱親朋之&KR1018;鄊里¶
之𥬇天地間之罪人也嗚呼痛㢤去年先人皆¶
謂叔父矍鑠其夀未艾也孰意數月之頃視則¶
<pb:KR4d0561_SBCK_020-4b>¶
眊焉聼則聵焉筋力索焉方病而紅冦入室病¶
愈而租吏打門百憂感心二䜿成　而厶等猶¶
以醫薬可恃而不惧也詎意遽至是耶嗚呼痛¶
㢤教育之恩固不能報其萬一但速葬以遵治¶
命如此永别之悲五内加割泣血一酬惟以告¶
哀嗚呼痛㢤尚饗¶
　　代周華甫𥙊伯文¶
昔我先人早棄諸孤𫠦恃兩伯其一復殂巋然¶
獨存山澤之癯憐我兄弟教之友于雖異厥居¶
<pb:KR4d0561_SBCK_020-5a>¶
有無相湏撫之愛之與子不殊奉承周旋匪朝¶
伊晡階庭之間言𥬇怡懌小過弗責曲禮弗拘¶
叱咤之聲㒺及僕夫鄉&KR0091;善人乆矣不誣年踰¶
八秩健飯為娛詎意一疾竟&KR0002;摧枯由兹而徃¶
誨言則無疑難誰質顛危誰扶寕不使我哀號¶
痛呼伯&KR0006;伯&KR0006;死不復蘇薄陳簠簋清酒一壺¶
收淚永訣靈其鍳諸¶
　　代𥙊吳間間真人文¶
𤣥元之學世遠言湮不有先覺孰貽後人伊昔¶
<pb:KR4d0561_SBCK_020-5b>¶
上卿道契世皇手持𤣥珠光明四方吾師&KR0071;之¶
山鳴谷應弘道累朝維清維寕帝錫之爵羽節¶
霓旌邈乎髙風崆峒廣成出入西垣在帝左右¶
黼黻皇猷厥功亦懋名日益重徳日益尊世則¶
頼之以棟𤣥門豈不懐歸怡雲舊隴勇退弗𫉬¶
祗承天&KR0194;間間之情聖皇𫠦知大書¶
　　　　𫠦思奎畫煥然寳翫無斁瓊舘逍遥¶
以永朝夕胡厭斯世遽逰鬰羅哀聞九重傷如¶
之何我諸葛翁嗣法之孫如牛馬走忝為後昆¶
<pb:KR4d0561_SBCK_020-6a>¶
䑛𪔂而僊雞犬弗及寓哀兹觴無任於悒¶
　　為亮西山𥙊光祖庭文¶
生必有死斯理焯焯况我釋氏以滅為楽獨于¶
交情寔不能無&KR0002;我與君&KR0111;之可乎昔在光孝¶
親如葭莩承平異處患難相扶故山丘墟避地¶
東吳未㡬言還如蚿如夔銅馬西来猛于䝟貐¶
𠕅渉大江九人與俱披榛門道體無完膚既脱¶
虎口猶虞畏途我二人者始終持扶白茒宵征¶
狐嘷&KR0017;哭磧沙遇舊廼衣廼舖萍聚雲散連年¶
<pb:KR4d0561_SBCK_020-6b>¶
海隅每一握手猶論毒痡維暮之秋以予起躄¶
爰&KR0071;我師踞天惠室與君相依鐘皷朝夕平居¶
論道風飛電激方期進修各殚其力君遽云亾¶
必楽扵寂我失良友是用悽惻溪毛之薦諒維¶
来格¶
　　𥙊沈仁齋文¶
天道何&KR0252;茫耶顔氏之永仁不永其年栁跖之¶
暴夀何以延豈有生之&KR0004;氣禀其偏乎抑蜉蝣¶
朝暮蟪蛄春秋一皆聼其自然乎如君之生洵¶
<pb:KR4d0561_SBCK_020-7a>¶
羙且都鄉閭共&KR0091;吉人之徒蚤&KR0010;失怙藐焉而¶
孤仰事俛育綽乎有餘&KR0002;騏𩦸之夙駕且能範¶
乎馳驅毎逰四方以廣其居安知信宿之先方¶
歸覲省一别之後遽疾而殂嗚呼哀㢤𠋣門之¶
母其望懸懸垂髻兩兒其泣漣漣鴒原永嘆鵉¶
鏡莫圎徳㢤若人何辜于天如厶等葭莩之親¶
情猶骨肉既不及匍匐而徃救徒號呼而頓足¶
旅櫬未歸横山埋玉頋彭殤之不齊信斯理之¶
難燭漬緜以詞酸淚盈掬¶
<pb:KR4d0561_SBCK_020-7b>¶
　　為葛子寕𥙊父文¶
嗚呼天乎人孰無父獨不假我父之年遽止是¶
耶在昔家居仰事俯育以大父遺業之重隻力¶
負荷常惧弗克𫠦楽者惟琴惟書是吟詠而巳¶
餘無𫠦嗜好也嗃嗃之聲弗及犬馬姻族閭里¶
咸薰其良善人之&KR0091;無間然者&KR0070;年以来遭時¶
艱&KR0068;流𩀌異鄉食指百餘頼父全活亦豈易為¶
然耶嗚呼痛㢤時之避難者妻孥啼號或委溝¶
&KR0676;我父則旁求治生之術使母與厶等無凍餒¶
<pb:KR4d0561_SBCK_020-8a>¶
之憂也時之人居無室廬或冐風雨我父則納¶
交仗義之士使母與厶等得居處之安也至若¶
族有孤寒之胤家有&KR0391;𫉬之衆亦莫不愛之如¶
骨肉然搢紳之士多與莫逆葭莩之親相與依¶
𠋣但不肖孤不能幹蠱負義方之訓為多然我¶
父之慈訓未嘗不勤勤也今也一疾遽尔大故¶
頋厶等為孤為婺者真若䘮家之狗失水之魚¶
矣嗚呼蒼天其無知乎如其有知視孤婺之悲¶
若此而不為之憗遺乎然而悲則悲矣猶有可¶
<pb:KR4d0561_SBCK_020-8b>¶
慰乎㝠㝠中者我母以栢舟自誓將星冠羽服¶
以終其身厶雖愚不肖既於父有風木之憾幸¶
母之存寕不服勤奉飬以慰我父乎矢心陳詞¶
惟以吿哀惟吾父念之願以父之靈隂相厥後¶
　　代𥙊表嫂文¶
維靈之生錢橋望族嬪我表兄閨門睦睦頼有¶
内助以生以育暨肥其家且飬以福吾兄强仕¶
朔南宦逰嫂居於家家政克脩男齠而嬉女㓜¶
而柔以母可恃父弗為憂頃因䘮亂家毁于兵¶
<pb:KR4d0561_SBCK_020-9a>¶
吳徃越還千惧百驚寓兹吳門待時之清念我¶
胤子可敎而成以女許嫁親親相仍儗古朱陳¶
卜世莫京雖居異郷客舍聫梦嫂嘗有言兒女¶
鍾情必娶必嫁此心乃寕&KR0408;予親䘮連服絰縗¶
子未可醮礼文亦𧇊惟嫂之言艱難共知戮力¶
同心敎子擇師眷我婦子朝斯夕斯一味之珍¶
食必共之方期將来嫁娶有時安知一疾遽尔¶
而萎聞者愕然&KR0429;怛歔欷况我骨肉胡寕不悲¶
最可悲者兒號女啼而今而後㷀㷀何依死而¶
<pb:KR4d0561_SBCK_020-9b>¶
無知棄之如遺如其有知忍此别𩀌我婦我子¶
其慟亦宜天命奈何彭殤不齊傷㢤永訣漬綿¶
以詞¶
　　代𥙊弟婦文¶
嗟我兄弟遭時艱危兵燼其廬星散其人使汝¶
妯娌等不能同家而䖏共㸑而食於今凡六十¶
年矣然吾弟頼汝之力以巾以櫛以絲以枲以¶
鞠其子女常得以慰我心焉鄉也吾弟與而避¶
地浙左我夫婦每念汝婉娈之姿跋渉山川漂¶
<pb:KR4d0561_SBCK_020-10a>¶
揺風雨多有可憂者焉幸而言還得同居長洲¶
茂𫟍間者&KR0190;月我乃就食于無錫矣又使汝妯¶
娌乍聚而散百里之間相望相憶而不能&KR0190;相¶
見也近方喜汝子暫贅而歸其妻將有拜姑之¶
日矣又喜汝女擇配得人亦將有舘甥之時矣¶
滿謂時將小康仍居故鄉少長咸萃搆一畮之¶
宫犁二頃之田&KR0010;時酒飯于先人之墓則我妻¶
與汝復得相率以事蘋蘩矣&KR0190;日之前方聞安¶
信片&KR0083;之上忽来訃音使舉家相頋失色始而¶
<pb:KR4d0561_SBCK_020-10b>¶
疑焉終而信焉莫不為擗踊而長號也嗚呼痛¶
㢤天胡不仁奪吾弟之内助者耶地胡不仁奪¶
吾侄之𫠦恃者耶苟曰非天也非地也以汝之¶
徽柔淑慎乃何為夭閼如此㢤自今以徃雖不¶
知故鄉之願能遂與否其或遂焉亦不得與汝¶
一日同也生死之間此憾何極雖然天降䘮亂¶
　　代𥙊趙師吕文¶
<pb:KR4d0561_SBCK_020-11a>¶
公之生也七十有六年時有盛衰事有得失境¶
有順逆物有欣戚公其處之操&KR0130;如一其少也¶
以簮纓之裔而無爵禄之念其壮也以陶猗之¶
富而無奢靡之習及其年之老成尤儉素而篤¶
寔為鄉里之善人不闘智而用力横逆之来唾¶
面弗拭葢明夫舌存齒亡之理而得乎全身逺¶
害之術每論平生禍福靡常鵉膠之絃三㫁而¶
三續鳳穴之雛或存而或亾銀杯羽化付之𣺌¶
&KR0252;知有命之在天&KR0111;鳬鶴之短長維箕維裘授¶
<pb:KR4d0561_SBCK_020-11b>¶
子及孫閒居别第翟公之門清風茗椀沉水罏¶
薰日怡情于晝書絶無心于世紛視不義之富¶
貴如太空之浮雲獨念先世欲勵後昆託祠事¶
于老佛之廬属䘮具于葭莩之親視死如歸餘¶
何足云或謂公之可憾者燕子楼化為刼&KR0069;科¶
斗壁飄為風塵殊不知公之逹觀藐如堕甑未¶
嘗怨天而尤人也今也人遭亂𩀌多殞鋒鏑横¶
屍四野鳥鳶之食公乃得全體之歸掩佳城之¶
室廻視前日之死于非命者安能企其萬一乎¶
<pb:KR4d0561_SBCK_020-12a>¶
厶等親親尊尊道義交結渉江以送其䘮雪涕¶
以臨其穴一觴之酬千古永别公知不知我語¶
無極嗚咽尚餐¶
　　代張希良𥙊王文甫文¶
公之一生磊磊落落操心至公俯仰無怍出辭¶
必信不事鐫鑿人或狙詐言諄聼藐家庭之間¶
一呼百作奔走服勤㒺敢乖錯及交親朋春風¶
𥬇謔恩誼有餘礼文則畧患難相救扶顛濟弱¶
鄉里庇庥恩尤不薄或飢而餔或病而薬或輔¶
<pb:KR4d0561_SBCK_020-12b>¶
其仁或紏其𢙣周恤貧寠不輕唯諾頻年時危¶
𫠦在跖蹻鄉人愛之歛袵如昨施徳有報理亦¶
昭灼我曹多幸松蘿附托凡諸甥舘必席賔幕¶
從容語言欵洽杯酌别不忍去期必如約今公¶
巳矣失我矩薙枉者誰矯懵者誰覺窳者誰範¶
觚者誰削誰指其迷誰㫁其堊静言思之相視¶
錯愕掩&KR0209;拭涕薦此泂酌¶
　　為周縣尹𥙊頋元公文¶
盛徳之士使人後千載而興起者其信然乎猗¶
<pb:KR4d0561_SBCK_020-13a>¶
欤元公才兼文武其文也世&KR0091;三俊為當代之¶
儒宗其武也羽扇一麾走六州之豺虎醉非嗜¶
酒免禍驕主醒非沽名赤心自許抗䟽&KR0024;衮職¶
之闕擇賢進&KR0022;&KR0038;之輔史不一書勲業昭著世¶
徒知思蓴而歸者之為髙而不知採蕨南山之¶
言先入乎其肺腑故公之殁特為公鼓琴而悲¶
慟哭而去也睠兹長洲寔公鄉土桒梓之宫墓¶
有祠宇何物地靈混此室處斥而去之陳我簋¶
簠悵烟塵之滿眼懐清風之白羽惟公有神以¶
<pb:KR4d0561_SBCK_020-13b>¶
福黎庶¶
　　為周尹立碑𥙊元公文¶
昔典午氏碑表有禁勒石公墳勲業昭甚事傳¶
信史石亾何時走尹兹邑永言懐思載葺祠宇¶
𥸅豆具陳祀神有詩刻諸堅珉峴首之碑令人¶
堕淚吳人于公亦復何異惟公有靈隂隲吳人¶
克武克文無愧先民¶
　　代姜周佐𥙊姨夫王仲徳文¶
君之老姑為我叔母而我女兄𫉬奉箕帚我弟¶
<pb:KR4d0561_SBCK_020-14a>¶
於姨復得其偶如古朱陳婚姻世守先人嘗言¶
君性醇厚人或顛危君力能救我親雖亾斯語¶
不朽如不肖者公亦弗陋有過必規有善必誘¶
眷我弟兄無一或否公年半百閒居静守閨門¶
之内肅&KR0002;賔友&KR0111;情軒冕適意杯酒獨奈今年¶
避冦奔走挈家於舟虎兕傍吼千驚百憂窘束¶
如杻一女鍾愛疾莫能救羣盗稍息歸卧南牖¶
襁褓之珠復碎于手公之痛心如割如剖痛猶¶
未定厥疾新遘嗟㢤若人天胡不祐今公之殁¶
<pb:KR4d0561_SBCK_020-14b>¶
命也誰咎凡我私親𠋣仗何有尤憐女兄孤燈¶
白首撫膺長號淚&KR0668;雙䄂¶
　　為王孟學𥙊母文¶
蚤&KR0010;失怙惟母焉依母其視之猶掌中珠未寒¶
而衣未飢而飱左提右挈頋之復之夙夜檢束¶
惟恐不能自立以保其身以承其家以承大父¶
母及諸父之訓諄諄之言不一而足每于舅姑¶
之側視其色有不豫然者退則惴惴檢其不及¶
既自檢束又詢之二雛曰爾於大父母之志或¶
<pb:KR4d0561_SBCK_020-15a>¶
有違乎事或有怠乎抑不能謹飭以貽其憂乎¶
母之欣戚係乎兒之有過無過未嘗一日&KR0111;乎¶
懐也仰事俯育婺居而憂勤者十年男室女家¶
志願方畢然于𥙊祀賔客之奉身先中饋亦未¶
嘗一日之或&KR0520;也嗚呼痛㢤兒以母之康强而¶
年未艾烏鳥之情方圗萬一庸詎知一疾而不¶
起耶臨絶之言謂死無憾特以弗克終飬舅姑¶
為慊是則吾母之孝于舅姑者為何如㢤宜乎¶
舅姑之痛不翅如父母嗚呼風木之悲兒將奈¶
<pb:KR4d0561_SBCK_020-15b>¶
何惟當追念母訓兄兄弟弟各勉成立律身成¶
家竭力以奉承諸父以飬大父母之志尺布斗¶
粟昆弟共之不敢有毫髪欺隐若有𫠦否者是¶
&KR0111;其親&KR0111;其親則不孝之罪上通乎天雖吾母¶
之慈有不可得而宥者惟母有神尚克相之庶¶
踐其言以慰母靈¶
　　為陳彦直𥙊外姑文¶
嗟我外姑徳不可滅孤燈十年柏舟髙節為婦¶
而孝為姑而慈林下之風鄉&KR0091;姆儀如諤與謙¶
<pb:KR4d0561_SBCK_020-16a>¶
材俱碌碌婿于名門蒹葭𠋣玉毎詣甥舘升堂¶
起居必詢女家諸兄何如或堕優逸勉之克勤¶
防㣲杜漸忠言屡聞或坐孱弱戒之自立扶顛¶
持危惟恐不及比嬰㣲疴時在床席我来候問¶
仍飲而食眷頋之間無異于常及女来歸語猶¶
琅琅一日之間遽成永别卑尊戚䟽故皆痛切¶
曰婿與女感恩如前豈不哀思泣涕漣漣幸有¶
賢嗣篤親如母夔蚿相憐義當乆永死而有知¶
知予之悲一觴敬酬靈之格思¶
<pb:KR4d0561_SBCK_020-16b>¶
　　代吳伯亨𥙊外舅張守齋文¶
嗚呼惟我婦翁鄉之善士不鄙庸愚妻以其子¶
既妻其子恩義兼至念我先君夙昔交𢍆今也¶
孤㷀遭家殄瘁朂女内助庶弗顛躓毎詣甥舘¶
言提其耳翁經州閭必過敝止綜理厥家以綱¶
以紀親之愛之視子無二别無㡬何聞疾以痞¶
女舟歸寕夜渡淞水訃音歘来驚使躃地匍匐¶
及門翁巳長逝我服雖緦我哭不偯矧為女者¶
其痛&KR0154;巳㓗此一觴進饌靈几永言哀思翁其¶
<pb:KR4d0561_SBCK_020-17a>¶
鍳諸¶
　　代金子俊𥙊錢仲居文¶
嗟嗟仲居其止於斯福善禍&KR0075;天胡我斯父為¶
善人君亦如之非義弗取非善弗為曰儉曰勤¶
俛焉孜孜業日益廣家日益肥十數年間遭時¶
艱危賦歛之虵毒人骨肌君安其親茹荼如飴¶
弟則友愛室家其宜是皆&KR0359;淳親親之推眷我¶
姻戚肝胆相知温温其容抑抑其儀莫可&KR0111;者¶
顛危扶持僉曰若翁澤流未涯厚培其根必茂¶
<pb:KR4d0561_SBCK_020-17b>¶
其枝詎意一疾遽尔而萎禍福之柄誰其倒持¶
於乎蒼天天閼若兹厶等念乃疇昔胡寕不悲¶
矧如雙親遺孤與婺其痛之鉅庸&KR0154;已時我舂¶
不相我淚沾衣言采溪毛薦此一巵嗟嗟仲居¶
庶或格之¶
　　代張伯仁等𥙊父文¶
於乎痛㢤𣗳欲静而風不停子欲養而親不存¶
哀哀諸孤𫠦以痛裂乎其内也仰惟父天覆我¶
兒女男室女家志願俱畢且復為之𣗳産業立¶
<pb:KR4d0561_SBCK_020-18a>¶
根本使各得衍其餘澤焉苐𫠦恨者我父之生¶
過於勤勞六十九年日用矻矻未嘗得一餉之¶
優㳺也矧逢艱時子或受圍于城者親雖野䖏¶
心常危之或行役于逺者親雖家居心寔随之¶
餘在侍旁親若可楽然憂患則為之料理征徭¶
則為之區䇿亦未嘗&KR0111;於懐也至如鶴長鳬短¶
物不能齊又豈能不拂我親之意㢤今也兒無¶
𫠦瞻女亦何怙菽水之歡不復可得是雖五内¶
之裂亦徒然耳厶等與弟等但黽勉㐮事以我¶
<pb:KR4d0561_SBCK_020-18b>¶
親索嗜佛學視身為幻敬以茶毘之法奉之遵¶
治命也輀車在門翌日永訣菲焉一奠吐此哀¶
&KR0454;¶
　　𥙊先墓文¶
於乎陵谷之變知係乎時惟情𫠦鍾不能不悲¶
昔我先壟松大十圍今皆宿莽荒烟盡迷不思¶
言者佳城或&KR0549;或幸而存塜眠狐狸曰不肖孤¶
避兵海涯九死一生如鳥無枝十有六年豈不¶
懐㱕囬首鄉関道阻且危丹陽之東吳門之西¶
<pb:KR4d0561_SBCK_020-19a>¶
方&KR0190;百里野無黔黎我兄我姨塜亦靡遺我父¶
與母夣或見之既寤而嘆涕泗交頥今我冢子¶
携厥妻兒歸耕舊田丘壟是依餘口猶十未能¶
同歸歸何不能生理未治旅食異鄉破研日随¶
尚頼遺澤歸或有期載耕載穫烝嘗于兹或樹¶
松楸如前盛時嗟我祖禰知乎不知拜伏墓下¶
拭淚陳詞¶
　　代張伯仁𥙊黄景先文¶
近年耆英晨星霜木婁人視公崑山片玉公之¶
<pb:KR4d0561_SBCK_020-19b>¶
為人生有噐局遭時迍邅如玉韞匱搢紳之文¶
㒺不刮目公之處家仰事俯育陸賈之槖兒女¶
均蓄彼徑此緯同一机軸公之居鄉春風穆穆¶
凡與之逰惟善是朂　烈髙風遐迩咸服于我¶
姻黨眷義尤篤念無後人墜緒誰續以孫贅居¶
我女䝉福哀我親䘮觸暑匍匐弔之唁之沃酬¶
之辱比予之謝留連欵曲别方兩旬書徃而復¶
豈意公亾疾不徑宿予聞訃音哀淚盈掬奈役¶
于官如薪&KR0668;束送不執紼罪奚可贖公或我知¶
<pb:KR4d0561_SBCK_020-20a>¶
矜我碌碌束芻之奠鍳此心曲¶
　　𥙊大雲講主文¶
師之髙年七十有九以湼槃而論之復傷之何¶
有人之𫠦以哀我師者我知之矣一大藏敎淹¶
貫胸中如魯靈光天台之宗今也砥柱摧折隤¶
波洶洶同&KR0129;之士其誰適從三周七喻化導羣¶
迷随𫠦住䖏桃李成蹊今也野狐長嘷彌天蒺¶
藜信從之衆疇將依歸吾黨固嘗有月旦之評¶
曰善與人交僧中之晏嬰也度不可量方外之¶
<pb:KR4d0561_SBCK_020-20b>¶
黄生也其愛客則孔融而衣緇其滑稽則方朔¶
而釋名也&KR0026;其詩則見其心之平淡而無牛&KR0017;¶
蛇神之怪觀其畵則知其興之清逸而出乎山¶
&KR0552;水仙之外若是者豈非大雄氏𫠦謂無罣碍¶
者乎抑亦𫠦謂得㳺戯三昧者乎是則吾党平¶
昔之𫠦敬愛而今日之𫠦以為誄也彼千駟萬¶
鍾而死者欲使吾黨賛一詞而不可得而况為¶
之沃酹乎言采絲蒓淞江之曲懐㢤若人薦此¶
寒渌¶
<pb:KR4d0561_SBCK_020-21a>¶
　　𥙊柴處士文¶
近年耆英晨星落落剗刓為方誰其矩矱惟公¶
渾厚不琱不鎸如玉在璞如珠在淵寄跡隴畮¶
絶意圭組為龎徳公不入城府以善為楽&KR0109;&KR0573;¶
生春為馬少逰鄉&KR0091;善人髙堂眉案如賔如友¶
梁鴻孟光無此白首幹蠱有子三鳳翩翩源&KR0359;¶
流衍理固宜然昔我先君&KR0359;敬於公𫠦以敬者¶
古人之風先君云亾公来慟哭弔死問生重禮¶
之辱由兹而来陵谷變&KR0118;干戈𫠦至流血成川¶
<pb:KR4d0561_SBCK_020-21b>¶
公之居安其福孔厚年過七十亶為希有予聞¶
訃音義合匍匐吏呼石壕去不可得言采溪蘋¶
薦此一觴公其鍳之我泗沾裳¶
　　代柴子𥙊父文¶
父生三子女亦如之長飬婚嫁恩義維均以恭¶
出贅愛念尤篤定省雖踈音問不絶每歸侍旁¶
奉親飲食分甘食之親同穉孺豈惟食之誨言¶
諄諄惟惧孱弱弗克𣗳立撫恤諸孫欣欣色康¶
兒𫠦喜者親在健飲兵戈擾攘十五六年幸無¶
<pb:KR4d0561_SBCK_020-22a>¶
險波以及我親㣲痾月餘靡神弗宗恭役于官¶
如&KR0549;膠&KR0238;間嘗請吿歸侍湯薬父曰亟去公家¶
事&KR0070;兒能了官父心乃安别方&KR0070;日聞病小愈¶
豈其淹忽永訣終天風木之悲尚何忍言嗚呼¶
哀㢤我親之死人皆哀之姻戚之哀思親義也¶
鄉鄰朋舊哀善人也我兄我姊我妻我孥其痛¶
如荼五内崩裂㒺極之恩奈弗克報𫠦不敢&KR0111;¶
各慎其身黽勉成之無忝𫠦生尚頼遺澤垂&KR0073;¶
後人¶
<pb:KR4d0561_SBCK_020-22b>¶
　　𥙊蕭處士文¶
蘭陵望族竹帛著&KR0091;髙年過于伏生儉徳同于¶
晏嬰自罹䘮亂多遘迍邅萬死一生脱性命于¶
虎口三吳百粤寄身跡於狼烟覩姑蘇之麋鹿¶
重逰念北山之猿鶴相望言歸故里欲正首邱¶
頋親故鮮有子遺喜父子獨能無恙安居未㡬¶
怪事忽生呌閽救無辜之孫霜飛六月奉命復¶
慗遺之老風動四方葢埋劍之氣冲于斗牛故¶
覆盆之光照于日月遂尔貽謀之念灼然隂隲¶
<pb:KR4d0561_SBCK_020-23a>¶
之符骨肉聚于目前滫&KR1329;供于𦞃下得正斃而¶
全四體應含𥬇而赴九原蹇予劣材荷公知已¶
自青年而䝉舘榖至白首無異金蘭又如王趙¶
之交亦有陳雷之義今皆巳矣可不痛㢤老淚¶
淋浪持束芻以效孺子儀容彷彿撫絲桐而呼¶
彦光即此㣲忱伏惟尚饗¶
　　代𥙊錢𪔂卿文¶
吳越世家焜煌史册公為雲礽蔓延遺澤昔在¶
妙年青雲氣格弗屑於時丘園自&KR0408;風流文采¶
<pb:KR4d0561_SBCK_020-23b>¶
聲亦藉藉晚罹兵燹稍渉艱戹三江五湖浮家¶
泛宅歸帆無恙佳兒連璧廼&KR0416;廼理薙乃榛&KR0068;¶
莵裘鶴渚谿流環碧公其優游素願斯𫉬邀朋¶
呼酒看花岸幘賔明徃来冠葢絡繹滫&KR1329;之供¶
子盡厥職自春徂冬頗湏薬石厥足蹣跚心仍¶
夷懌𫠦懌者子服勤無斁宜其泰然&KR0578;目中夕¶
頋惟厶等攸居咫尺匪親伊故心皆莫逆今也¶
云亾如失肘腋緬懐徳容傷心如刺鄉飲之歡¶
無復共席薄言采藻薦此窀穸惟公鍳之有如¶
<pb:KR4d0561_SBCK_020-24a>¶
平昔¶
　　又代兩甥及甥婿作¶
昔人有言見舅如母此葢由親親而推之乃常¶
情之𫠦有如我舅翁其親愛於甥及甥女之夫¶
者尤恩&KR0359;而義厚厥恩維何煦濡撫摩眎弱孱¶
而為扶植者支一木于㡬傾之厦屹砥柱于頽¶
波厥義維何切磋刮劘念昏愚而為牖之者鑿¶
渾沌之七竅投阿膠于濁河然則翁之為舅氏¶
而愛其甥者視餘人為何如嗚呼痛㢤軟脚之¶
<pb:KR4d0561_SBCK_020-24b>¶
疾醫云無傷謂翁健飯全愈可望如厶等朝夕¶
承奉于埋固當奈公私之服役磨旋蟻之犇&KR0713;¶
故不得服役于左右&KR0757;几而執床又安知一夕¶
甘寝而遂亾耶嗚呼痛㢤聞訃而疑蒲伏救之¶
救不可得徒哭而悲念生平之恩義雖欲報而¶
無期一酧永訣涕泗沾衣¶
　　武進縣學起講堂祝文¶
維洪武五年四月二十日丁酉常州府武進縣¶
承務&KR0048;知縣董厶從仕&KR0048;縣丞陳厶將士&KR0048;主¶
<pb:KR4d0561_SBCK_020-25a>¶
簿尹厶謹以釋菜之奠敢昭吿于大成至聖文¶
宣王曰夫學以明倫尚矣凡為學宫必先乎講¶
習之地使學者登降揖譲咸有儀度朝斯夕斯¶
以明人倫之道斯堂之𫠦以亟其成也而厶等¶
共勉厥職以副朝家興學之意尚惟神聖於斯¶
文有以相之¶
　　縣學諸生𥙊陶兄文¶
天道何&KR0252;茫耶跖暴而夀顔仁而天蘭摧桂折¶
樗檪合抱是皆必有其説蹇余昩而莫之暁耳¶
<pb:KR4d0561_SBCK_020-25b>¶
吾友陶兄如玉在璞鍾厥愛于雙親求良工而¶
雕&KR0355;既賣金以買書復徙居而近學惟吾兄心¶
父母之心故能孜孜厥修𩔖如麟之角也吾党¶
碌碌辱交連年竊隣燭之餘光亦效顰而勉旃¶
方期吾兄馳騁乎詩書之林游泳乎道義之淵¶
又安知車方駕而覆轍&KR0211;始張而㫁弦也耶嗟¶
㢤彼蒼誰薄誰厚賦命不齊吾將誰咎惟没世¶
而有&KR0091;斯可謂不朽彼區區與草木同腐者雖¶
龜鶴之年而亦何足取㢤嗟嗟友兄其止于斯¶
<pb:KR4d0561_SBCK_020-26a>¶
其心孔哀其友亦悲一慟永訣漬綿以詞¶
　　武進縣學移先聖祝文¶
廟貌之設人𫠦具瞻𫠦以尊聖賢寓祗敬也棟¶
宇朽腐惧將壓焉不敬不尊責何可逃今將一¶
殿兩廡撤而新之汛埽鮎堂舁置神像聖靈洋¶
洋無適不存具瞻之敬葢自若也工僝事集神¶
其相之¶
　　𥙊胡秀才文¶
公之父兄為我友朋公之子孫吾與師生公嘗¶
<pb:KR4d0561_SBCK_020-26b>¶
以父執遇我謙謙乎奉承翼翼乎將迎席必置¶
醴途不並行我歩我趋視為規䋲然吾亦愛之¶
重之與之語言未嘗不肝胆相傾也嗚呼人孰¶
無死有未死之前為子係者或不能如親之志¶
親没之後或墜其基業是皆不能無憾于幽明¶
也惟公不然孝友之行父兄素&KR0091;曰子曰孫起¶
廢兩具别第新築良田&KR0010;登可以供粢盛奉輸¶
征恤孤㷀鄉里&KR0091;少㳺之善犁鉏帯常林之經¶
死而有知豈不含𥬇于九原子嗚呼昔我與公¶
<pb:KR4d0561_SBCK_020-27a>¶
俱避甲兵公亾我存無復合併每想見之于墻¶
見之於&KR0325;今也以一勺之行潦表四世之交情¶
睇彼吳東逰魂杳㝠我將假巫陽之詞以招之¶
曰太湖之隂風濤震驚魂&KR0006;来歸歸我毘陵父¶
兄之坵隴相望子孫之箕裘遹成念此土桐鄉¶
之愛念老夫束芻之誠魂&KR0006;来歸天風冷冷¶
　　𥙊朱黄二友文¶
嗚呼兩駒並駕兮同一蹷兩輪並進弓成覆轍¶
秋氣肅以𢦤物&KR0006;羗蘭摧而挂折鳬鶴㫁而可¶
<pb:KR4d0561_SBCK_020-27b>¶
悲&KR0006;何短長之足説嗚呼天乎¶
　　𥙊徑山長老顔悦堂文¶
福慧俱足惟佛&KR0091;首能具而㣲世亦希有如吾¶
悦翁是希有者徳尊一代聲溢藂社早被殊渥¶
著金伽黎𫠦在説法四衆皈依晚坐南屏雷鳴¶
鐘皷雨華西湖魚龍起舞丞相授經化伏羣魔¶
凌霄絶頂砥柱頽波慧以知㡬福以歸休崑岡¶
之陽為師莵裘師方退藏陵谷変改兀如嬾融¶
得大自在我昔避兵識師東林&KR0111;形儒墨結交¶
<pb:KR4d0561_SBCK_020-28a>¶
以心時有旦評師&KR0091;孝禅吾其敬之僧中子騫¶
九流百家問無不知吾其愛之僧中子期師之¶
于予亦敬且愛片言可親如拾珠貝我歸故鄉¶
師贐其别&KR0010;時音問徃来不絶前年孟冬丈室¶
信宿白雪陽春&KR0435;和舊曲寂㓕樂矣師固云然¶
故我思故交中心悁悁擷茗陽羡𣂏泉錫山詞¶
以抒情塔鈴吾言¶
　　夫𥙊妻文¶
嗚呼誰無夫婦琴瑟相友惟汝與我憂患白首¶
<pb:KR4d0561_SBCK_020-28b>¶
粤自世變家燬于兵扶老携㓜蝶血交征具區¶
之山龍馬留跡羝觸肉籬㡬中鋒鏑載歸故邑¶
遭&KR0010;薦飢裙無完布釵遺折&KR0433;而于舅姑菽水¶
朝夕生事死葬與我僇力&KR0463;烟滿眼人皆岻𡾟¶
頼而内助非義不為我檐耒耜而躬井臼長育¶
二雏庶亦肯構𫠦居三徙非效孟母全身逺害¶
以避豺虎内外服勤乃成此堂舁疾来居庶安¶
且吉而飲而食而言琅琅辭絶而逝悲風滿室¶
六十四年不失婦道雖逢百罹卒𫉬夀考嗟我¶
<pb:KR4d0561_SBCK_020-29a>¶
父子痛心如割骨肉恩愛𥙊此契濶&KR0010;時烝嘗¶
誰為薦羞我暑誰葛我寒誰裘風雨孤燈室與¶
誰處齊眉之案誰為重舉宅兆斯卜祔而姑嫜¶
一酧永訣我淚其滂¶
　　兩祖祝文¶
維洪武九年&KR0010;在丙辰七月&KR0004;四日不孝曾孫¶
厶等敢昭告于厶官之靈伏念厶兒子木不幸¶
逢豸冠之怒無辜屯鳳陽之田骨肉生離肝腸¶
痛割以卑悃陳詞于烏府䝉大臣請命于丹墀¶
<pb:KR4d0561_SBCK_020-29b>¶
欽承釋放之恩幸𫉬来歸之喜雖風憲紀綱公¶
道之力卓然行之非天地祖宗隂隲之靈何以¶
得此天無以報祖何可&KR0111;謹以&KR0188;菓酒饌之儀¶
用陳菲薦謹告¶
　　考妣祝文¶
伏念厶兒子木屯田臨濠如落䧟阱而厶原其¶
罪状揆諸刑書為父者有可救之理于是扶&KR0629;¶
觸熱赴臺陳訴幸而臺官垂憐轉而上聞玉音¶
俞允放歸養親此恩固不敢&KR0111;也然厶思之苟¶
<pb:KR4d0561_SBCK_020-30a>¶
非早&KR0010;䝉父母教訓之力則暗于義理昧於法¶
律視其子可援而不能&KR0108;身以為之則為父之¶
道有𫠦未盡今也頼親訓于昔年脱子難于今¶
日恩其可&KR0111;乎况乎上之人𫠦以矜恤𫠦以釋¶
放使得仰事俛育而骨肉完聚者非天與祖宗¶
有以相之不能也嗚呼天無以報矣豺&KR0425;之敬¶
&KR0147;表於親至如父子受辱有玷先世其出于不¶
幸而非係乎不義而致者惟天惟祖宗尚或宥¶
之¶
<pb:KR4d0561_SBCK_020-30b>¶
　　外舅姑祝文¶
伏念厶兒子木比遭禍而屯田今䝉恩而歸里¶
親戚骨肉重𫉬團栾其為外祖父母者死而有¶
知其必哀憐眷頋而隂相之也推情揆理義不¶
能&KR0111;¶
　　三兄祝文¶
惟吾長兄有幹蠱之才而不得其夀由是而家¶
人失節門祚陵替幽㝠之中不能無憾也必矣¶
然而幸存一息以嗣烝嘗如木識丁兄必愛之¶
<pb:KR4d0561_SBCK_020-31a>¶
不啻若已子耳頃罹竒禍屯種濠梁豈不爲之¶
悲愍哉今䝉國恩歸奉菽水又豈不爲之隂祐¶
乎生而孝友死必不殊區區哀思詞莫能既¶
惟吾三兄&KR0359;𥊏佛學早絶伉&KR1275;誓不與同室而¶
生同穴而死也早育二子長令出贅㓜爲沙門¶
兄則超然自謂在家出家矣避兵之日緇流與¶
俱杳不知其𫠦終此固兄之素願也然而厶佩¶
服儒訓雅愛人倫念同氣不宜冺絶命子林以¶
奉烝嘗今以木屯田而歸如𫉬𠕅生如脱𪔂鑊¶
<pb:KR4d0561_SBCK_020-31b>¶
吾兄以佛之心為心亦必為之慈悲也¶
惟吾四兄未壮而克家將娶而即世父母悲悼¶
終身不&KR0111;諒吾兄于父母之子若孫亦不&KR0111;也¶
如木者幸脱屯種故歸耕故壠以飬其親以畜¶
其妻子兄之喜為何如㢤兄無後命吾子森嗣¶
之以承𥙊祀尚期垂&KR0073;使得與木等𪔂峙而峙¶
立也¶
　　姊及姊夫𥙊文¶
嗚呼賢姊之生愛弟&KR0359;至視弟之子已子無異¶
<pb:KR4d0561_SBCK_020-32a>¶
木之屯田姊必憂恚今令還家必喜而慰閔予¶
暮年遭時不利父子汚辱有玷先世𫠦自釋者¶
中心無愧㣲姊復生孰語于是嗟而子孫俱死¶
疫癘&KR0010;時禴甞頼女承&KR0071;我今摧頽百事俱廢¶
念姊之心獨爾弗替姊夫善人義同昆季庶㡬¶
来格鍳此㣲意¶
　　代𥙊母舅文¶
昔人有言見舅如母今吾不見舅氏者閲四五¶
年又何異別吾親之乆乎瞻彼陽山追懐乱𩀌¶
<pb:KR4d0561_SBCK_020-32b>¶
脱萬死于虎口幸重逢于盛世然而陵谷变&KR0118;¶
各天一方舅甥之情惟天其知遭險人之排䧟¶
茗参商而東西方鴻飛于魚&KR0224;&KR0108;病翮而来歸¶
聞舅疾而徃問渉雨露之塗泥承訃音于中道¶
乃蒲伏而星馳顛崖之苦蒺藜之悲皆不能與¶
舅氏細&KR0070;而陳之釋此憾者將何時耶言采溪¶
蘋薦此泂酌哀&KR0084;渭陽涕淚交落知乎不知神¶
在㝠漠¶
　　代任仲文𥙊妻祖文¶
<pb:KR4d0561_SBCK_020-33a>¶
翁於女孫親愛𫠦鍾愛及其夫情亦與同既玉¶
其成加以磨礱𦸼雖不才感恩之𨺚服勤左右¶
黽勉厥躬歡然菽水庭幃春融金澤之濵瓢湖¶
之東居凡三徙天風轉篷今年夏秋巨浸如洚¶
賦歛之蛇毒于射工避地蘭陵請謀吾翁去危¶
就安翁樂其從瞻彼横山滄海駐蓬將營莵裘¶
一畝之宫月有旬日徃来憧憧豈其㣲疾薬石¶
㒺功我方&KR0573;持滫瀡之供語音未絶&KR0578;目而終¶
嗟我夫婦遭罹禍凶𠋣若㤗山山頽𠋣空頼有¶
<pb:KR4d0561_SBCK_020-33b>¶
大母同此哀恫棺以黄楊衣衾重重忍兹永訣¶
涕泗沾胸三寵而醊以冩愚&KR0454;¶
　　𥙊朱仲起文¶
生於吳東殁于西州七十四年陶朱之疇其生¶
也有一㕓而弗處樂浮家以優㳺有二子而離¶
居各專力于箕裘其殁也&KR0071;室厚衣衾之具過¶
百倍于黔婁女孫得藁砧之良㐮大事而能周¶
視世之生不&KR0147;生死不得其死者逈乎其不侔¶
又何憾首邱之正與否耶厶等或忝㣲姻㑹晤¶
<pb:KR4d0561_SBCK_020-34a>¶
無㡬或傾葢于東洲之濵或結隣于横山之阯¶
聞哭聲而蒲伏徒徃救而弗起兎死狐悲矧吾¶
人耳一觴敬酧用&KR0084;蒿里¶
　　代楊彦澤𥙊妻祖文¶
昔在童丱聞翁厚徳邑之名門視為矜式遭時¶
變故挈家中吳人多覆轍翁行坦途陶朱之装¶
㒺有遺失食指百餘乃保終吉陵谷既&KR0118;言歸¶
故邱橋梓相湏聿成莵裘非徳之積&KR0154;云能爾¶
隂隲自天灼見斯理如厶不才誤䝉采菲以孫¶
<pb:KR4d0561_SBCK_020-34b>¶
妻之撫愛莫比每至甥舘誨言諄諄俯育之徳¶
盎然如春及翁卧疴或輟或作徃来問安眷頋¶
如昨七十八年如旦而莫視諸夭閼寔有餘祐¶
𫠦可悲者永别終天女孫歸寕誰其眷憐厶于¶
&KR0325;墻思亦㒺極薦此溪蘋凍淚沾臆¶
　　𥙊鄒忠公墓文¶
公逰程門㳺楊比肩慎獨之學首得其傳孝于¶
事親如曽如騫移孝為忠厥徳兼全&KR0024;衮之闕¶
蒲伏涕漣數惇六罪羣邪凛然奈何城狐威福¶
<pb:KR4d0561_SBCK_020-35a>¶
得專推落䧟阱炎風瘴烟忤物固爾精誠動天¶
遐陬峻嶺感應有泉處困而亨斯文䆒研既釋¶
論孟復觧韋編羲文姬孔&KR0325;墻見焉蔽日雲開¶
暫脱迍邅𠕅&KR0194;𠕅辱愈磨愈堅明月之珠霾光¶
九淵鳳穴有雏赤霄翩翩暴白先志誣衊悉蠲¶
徳薰晋鄙垂四百年𩔰忠有祠奉甞有田由宋¶
而元有司豆𥸅度守是&KR0022;追慕昔賢詢諸遺黎¶
知公故阡増土鬣封起碑之顛樵牧有禁溪山¶
連延何以奠之秋菊寒泉仰止髙風服膺拳拳¶
<pb:KR4d0561_SBCK_020-35b>¶
尚饗¶
　　代曹子夀𥙊陳氏親母文¶
惟靈生衣冠之茂族作佳配于頴川相夫子以¶
無違寔四徳之兼全出鳳雏于丹穴昭采翮之¶
翩翩熊丸之教有法掌珠之愛弗偏予是以有¶
東床之選葢亦慕北堂之賢方鳯占之叶吉結¶
朱陳之姻㜕何飄風之不情折萱花于歘然葭¶
莩　黯乎其失色朝露若為之涕漣念九泉之¶
永訣酒三寵于柩前靈洋洋其如在鍳此意之¶
<pb:KR4d0561_SBCK_020-36a>¶
勤拳¶
　　代陳煥章𥙊母文¶
嗚呼三子早孤皇皇疇依頼有慈親恩斯勤斯¶
非徒飬之而又有以敎之視我三子掌珠之惜¶
遭時艱危基業蕩析萬死一生幸逃鋒鏑徙兹¶
滆濵苟焉休息其不滿于吾親之心者一子一¶
孫介胄而殁居侍旁者但供其菽水習史業者¶
常離于朝夕每勞乎𠋣門之望鮮能遂板輿之¶
適𫠦幸時康方安厥居孰謂㣲疾遽然云殂方¶
<pb:KR4d0561_SBCK_020-36b>¶
巫醫之並用竟永棄其諸孤嗚呼痛㢤而今而¶
後雖日用三牲之飬而我親無復為之娯矣一¶
抔之土無復窆于吳矣徒感傷于風木愧返哺¶
之慈烏奉觴永訣肝腸若刳¶
　　代𥙊陳母文¶
生長勾吳秀鍾林屋有林下風四徳之淑随世¶
变&KR0118;家此溪曲鄉&KR0091;姆儀嶶音馥郁熊丸教子¶
峙若𪔂足伯為督家仲則戎服季也刀筆搢紳¶
刮目甘軟之供如食厚禄斑衣諸子森如立竹¶
<pb:KR4d0561_SBCK_020-37a>¶
春藹慈闈家用雍睦夀踰稀年殁有餘福季歸¶
自公撫棺慟哭烏烏之情悲乃風木里不卷&KR0084;¶
弔者接躅厶等姆儀之敬義當蒲伏言采溪毛¶
薦此&KR0812;醁肹蠁有靈眎同芻束¶
　　又代李一泉等作¶
孟母以㫁机教子成其子爲亞聖陶母以剪髪¶
待賔致其子有大名世之爲人母者苟能有其¶
遺風則其子亦必有可&KR0091;者矣若吾陳母其遺¶
風伊何敎子之功不鮮待賔之礼亦多昭㢤彼¶
<pb:KR4d0561_SBCK_020-37b>¶
蒼降福洋洋八十指子孫之盛七十三夀考之¶
長東隣西舍愛同六親簞食豆&KR0325;饗如八珍爲¶
一境之母儀誠四徳之淑人倐尔云殁孰不酸¶
辛時無張林孰徳弗碑劉向不作立傳者誰我¶
酹此巵我陳此辞亦庶乎薤露之悲彤管之貽¶
也欤¶
　　𥙊萬氏子文¶
人與萬物一氣𫠦鍾何乾坤之爲父母有賦予¶
之不同顔路之子聖師之賢胡不永其年耶桞¶
<pb:KR4d0561_SBCK_020-38a>¶
季之兄凶熖赫烈胡不使短折耶美牛山之木¶
而厄于牛羊𢦤于斧斤彼樗檪之不才乃夀而¶
輪囷故梟囚鳳刖足麒麟若吾甥之淳朴孝敬¶
而夭者皆莫曉乎混淪厶等忍痛雪涕敢一問¶
乎大鈞天雖不言聞必酸辛持杯酒以弔窮泉¶
之幽魂亦以慰髙堂之老親親乎親乎慎勿為¶
卜商氏之喪明徒貽誚于聖人嗚呼彼蒼聞乎¶
不聞¶
　　𥙊沈氏女文¶
<pb:KR4d0561_SBCK_020-38b>¶
維洪武十二年十一月&KR0004;八日老姨公携其子¶
以酒肉𥙊于姨孫女沈氏之靈曰汝之父與吾¶
子為弟吾之孫甞中選汝之父之雀屏今也如¶
寳鏡之破于未照玉簮之折于未成嗚呼傷矣¶
㢤吾父子之情傷矣㢤吾父子之情¶
　　又¶
厶年月日老姨婆與姑娘等以酒果家𩜹奠于¶
時娘柩前嗚呼痛㢤汝之生也母亾于七&KR0010;之¶
&KR0004;使汝不得蒙其撫養汝之死也父殁于千里¶
<pb:KR4d0561_SBCK_020-39a>¶
之外汝不能與之訣别未笄而善事&KR0071;母乆病¶
而不弛女紅是皆可哀可憐而可憾者嗟㢤彼¶
蒼何彭何殤骨肉之悲寓此一觴¶
　　代任仲文𥙊外祖文¶
翁于外孫恩徳俱厚三孫之中𦸼為最㓜惟其¶
㓜也特恐愚陋其愛尤&KR0359;加之訓誘翁自中年¶
無心組綬湖山秋九風月杯酒幽花秀竹蒲石¶
清繆翁于其間婆娑白首陵谷之变干戈日乆¶
危而復安頼天之祐八十八年可謂遐夀為鄉¶
<pb:KR4d0561_SBCK_020-39b>¶
善人其徳亦&KR0375;甥孫紛然日在左右𦸼則出贅¶
翁為擇偶桒梓連隂聲聞雞狗犁鉏𤱶畝復客¶
桐江&KR0070;月宿留廢禮百端辤莫能䆒比聞訃音¶
痛心如剖匍匐而歸豈云敢後以病莫前徒&KR0573;¶
哀疚瓢湖之水難洗厥咎翁其閔之庶或原宥¶
雪涕陳情薦此簞豆¶
　　為曹元度𥙊姑夫鄒挂堂文¶
昔魯義姑&KR0573;姪遺子恩難兩絶義重如此公篤¶
於親如姑之情撫字其姪同乎𫠦生念厶昆弟¶
<pb:KR4d0561_SBCK_020-40a>¶
稚孺而孤&KR0408;逢亂𩀌干戈九邱垂涸之鱗䝉激¶
滄波無依之鵲乃栖瓊柯恩以蓄之義以淑之¶
威儀言語教且朂之人皆蒺藜我則祍席居吳¶
吳&KR0070;年如一朝夕陵谷变&KR0118;公還故鄉厶亦里¶
居烜以餘光咄彼青蝇竟涴白璧投界遐&KR0189;混¶
淆瓦䃯咸謂貂蝉將出兠鍳天定勝人無悔無¶
尤夫何不弔乃渉重坎訃音之来痛割肝膽丈¶
夫馬草死不頋身唯其骨肉極切悲辛巫陽之¶
招魂其来歸桂子秋風髙堂繐帷知恩㒺酧義¶
<pb:KR4d0561_SBCK_020-40b>¶
蔑以報見公&KR0325;墙淚滿懐&KR0573;義魯之義姑我姑¶
之夫書以厚俗疇兹董狐¶
　　𥙊徐逹卿文¶
徃昔避兵衆依於仁纍纍乎喪家之狗躍躍乎¶
脱網之麕公之視予騶虞麒麟煖蘭湯而濯足¶
下懸榻而重茵舘婦子於别室撫&KR0391;𫉬而𫠦親¶
不以俗有&KR0070;未而炊者以玉其粒不以時有析¶
骸而㸑者以桂其薪或戚或䟽恩惠俱臻長筵¶
燕集礼意殷勤是故人皆以和氣氤氲喜色津¶
<pb:KR4d0561_SBCK_020-41a>¶
津&KR0111;憂于板蕩之秋湛樂于熈臺之春殆若古¶
桃源之避秦也别公數年滄海飛壁干戈阻絶¶
公殁不聞迨歸里而聞之日覊縶于世紛欲一¶
酹橋𤣥之墓閲數&KR0010;而因循窈甞論之世衰俗¶
薄狥利&KR0111;義者十之八九公乃磊磊落落猶獨¶
寉之在羣雞然一飯之報吾志弗信抑亦有愧¶
于古人瞻彼膠山如隔雨塵舉匏樽以澆墳上¶
之土頌遺愛而云云酸風撼林嗚呼孔賔¶
　　為陳以貞𥙊王母文¶
<pb:KR4d0561_SBCK_020-41b>¶
昔在故里婦徳著&KR0091;鍾禮郝法容儀具并暨孀¶
居之一紀羗玉㓗而氷清今居蘭城母儀之懿¶
奉檄有孫盡歡甘㫖奉重闈之慈訓謹&KR0894;持于¶
胥吏故凡葭莩之親桑梓之供莫不愛之敬之¶
尊仰乎林下之風也楽善之性出乎天賦口不¶
絶西佛之名如渇飲于甘露其心愈慈其法髪¶
半素諸兒女之通家每升堂而拜母起居問安¶
匪朝伊暮方鞠月之下旬捧夀觴于&KR0004;度安知¶
彼蒼災祥並臻賢孫有鶚書之薦而大母則病¶
<pb:KR4d0561_SBCK_020-42a>¶
入於膏肓巫薬㒺功遽尔云亾正𫠦謂賀者在¶
門弔者在閭變夷懌為䀌傷矣衰絰之孫擗踊¶
哭泣吐令伯之哀&KR0454;人皆為之嗚咽不有彤管¶
孰紀髙節采滆浦之寒藻薦郫筒之香雪拭淚¶
陳辤千載之别¶
　　𥙊崑山張伯仁文¶
洪武之&KR0004;傾葢如故買宅買隣日益清頋于時¶
蘇城楼櫓&KR0069;飛公脱䧟阱欣然而歸人之𫠦&KR0091;¶
百鷙一鶚有猷有為抑强扶弱我𫠦見者厚葬¶
<pb:KR4d0561_SBCK_020-42b>¶
其父故舊不遺保障鄉土數載之交視同懿親¶
爲公𫠦憂里多荆榛縛虎而縦反遭其齧鵂鶹¶
夜啼興妖作孽室雖有&KR0071;卒以無嗣播&KR0118;臨濠¶
日以毁棄女之嫁者遽失其良而壻承家池魚¶
並殃公在異鄉寸心千里&KR0487;肉傷殘痛何可巳¶
一紀之别老我于家每聞竒禍爲公怨嗟蒼天¶
蒼天斯人何辜困厄摧折乃至此乎客来今春¶
謂公䝉恩難兄難弟同歸故園予欲賀之恨臂¶
不飛以詩言情不勝瞻依安知隔&KR0010;公巳物故¶
<pb:KR4d0561_SBCK_020-43a>¶
集師書来我淚如雨追念疇昔肝膽相知天各¶
一方徒云坐馳面不復晤魂其可招悲&KR0084;些辤¶
酹此一瓢¶
　　生日祀考妣祝文¶
父母生不肖八十六年矣不肖雖不能為賢人¶
君子為世矜式然未嘗敢為小人之不&KR0391;也雖¶
不富不貴不能𩔰榮其親亦未嘗飢寒失節以¶
辱先也長太平之時則㣲𣗳其業遭乱𩀌之日¶
而不殱于兵夫妻諧老煖衣飽食蚤眠晏起不¶
<pb:KR4d0561_SBCK_020-43b>¶
憂不慮以安以娯是皆天地之大恩父母之遺¶
澤也䝉天地父母之恩澤其可&KR0111;乎其可&KR0111;乎¶
𫠦願者子子孫孫中外和睦𤓰瓞蔓延荆棘不¶
生使不肖夫婦如是安娯以盡天年不乆床褥¶
全歸天遺體尚頼天地父母之靈有以隂相之¶
始生之日釃酒以吿¶
　　冬至祀外舅姑祝文¶
嗚呼悲㢤仁而無後斯理之變而又遭世之大¶
遭變也三子八孫靡有噍𩔖𫠦遺之業盡属他¶
<pb:KR4d0561_SBCK_020-44a>¶
人頋為女為婿者耄無能為竟不能為立後人¶
以為似續以承𥙊祀每一思之慚色而巳扼腕¶
而巳嘆息流涕而巳惟兹一陽薦此蘋藻蘋𦸼¶
匪薦薦以此心靈之鍳之閔其不能以宥厥辜¶
　　𥙊唐親家母文¶
徳為母儀五十九年見而知者㒺不&KR0091;賢昔我¶
冡子多幸自天雀屏中選以女&KR1275;焉主我中饋¶
毫忽㒺愆母教之淑豈容&KR0111;筌昔在鄉里絲蘿¶
&KR0414;綿今居毘陵同居一㕓姻婭之情益加於先¶
<pb:KR4d0561_SBCK_020-44b>¶
母在床褥乆弗能痊曰女曰壻常侍榻前我来¶
問安飲食流連今也云亾骨&KR0079;棄&KR0162;為子壻者¶
公務𫠦愆覊旅金陵未能言還女以&KR0268;育月輪¶
未圎棺弗能憑縗麻涕漣垂髫末孫其哀亦然¶
我念疇昔淚如迸泉有菲蘋𦸼供陳几筵靈其¶
如在鍳此惓惓¶
　　代王仲孚𥙊表伯母文¶
昔居故里家為比隣綿綿𤓰瓞如朱如陳今兹¶
異鄉亦復如舊通家徃還情以日益厚靈以沉痾¶
<pb:KR4d0561_SBCK_020-45a>¶
一載之餘匪朝伊夕俟詢起居若我婦子均䝉¶
眷頋食必分甘&KR0487;&KR0079;相處孚方馳驅信宿而歸¶
靈乃即世幽明永違匍匐徃救巳不可得陳此¶
薄奠涕淚沾臆¶
　　𥙊王君夀文¶
昔在西塾廿有餘年公之父叔坐於講氊愛我¶
敬我如骨&KR0079;然公于此時雁行聨翩敬以父執¶
禮意勤拳規行矩歩靡不勉旃厥後一别陵谷¶
變&KR0118;公守故邱我落梅邉萬死一生脱身戈鋋¶
<pb:KR4d0561_SBCK_020-45b>¶
我東来歸公喜自悲喜𫉬𠕅見悲厯艱危冠玉¶
之羙殘為瘡痍楼臺廣居化為茅茨衣不紋綉¶
緼&KR0129;為宜食&KR0111;八珍啜菽如飴樹菊軒堦杖&KR0130;¶
棲遲幹蠱有子蔚乎孫枝楽事以酒餘皆弗治¶
佳㢤蔗境為鄉白眉我甞鼔琴滆浦之湄連城¶
娄宿細論昔時負笈之孫服受我詩自兹以来¶
别多㑹稀花朝月夕毎有𫠦思去年莫春尺書¶
載馳縁有義事要公共為安知踰月遽然其萎¶
偶出西関路聞葬期彼祖輓者舟欲同移眸子¶
<pb:KR4d0561_SBCK_020-46a>¶
眵昏行且尼之送不執紼奠莫奉巵烈塘之東¶
徬徨涕淚還家&KR0070;日晝夜忸怩緬維前賢絮酒¶
千里嗟今之人跬歩或弛朋友道喪恬不為恥¶
擷此溪毛陳詞尺&KR0083;物薄情&KR0359;公必鍳止¶
　　𥙊妻文¶
嗚呼悲㢤靈年八十以㣲疾不兩日而亾人皆¶
謂天錫之福子孫滿堂衣衾而歛&KR0287;之髙岡并¶
餘一紀家居楽康既葬而隣里騷然紛捉軍而¶
驚惶使㐮事之日而遇之則𢙣乎有&KR0070;百之人¶
<pb:KR4d0561_SBCK_020-46b>¶
𥙊奠于北堂縞衣而送喪也未㡬而季子森為¶
人謀䧟嫁禍其身我扶&KR0629;而赴救詣郡邑而具¶
陳刀筆之吏欺天𡚶人𡚶移文于崑邑欲玉石¶
之俱焚頼公道之不冺如屈蠖之得伸雪埋而¶
歸父子悲辛以今思之六十年之伉&KR1275;常居安¶
而欣欣雖世變之秋避兵海濵亦未甞遭此不¶
仁信乎我細君有可福之善䝉隂相于大鈞也¶
耶卒哭之𥙊遂致目眚死而有知必不我嗔吾¶
知母之慈子必哀憐其遘迍奈何死生幽明之¶
<pb:KR4d0561_SBCK_020-47a>¶
分兒哭之慟我亦沾巾嗚呼悲㢤¶
　　𥙊張溝南先生文¶
維洪武十六年月日同𨛦老友謝蘭謹遣孫塏¶
以清酌庶羞之奠致𥙊于故心友溝南先生之¶
靈曰嗚呼近年耆英晨星落落公在鄉&KR0022;雞羣¶
獨鶴詩三百篇精華咀嚼吐而為文光輝焯焯¶
粤自早&KR0010;蜚聲臺閣遭時多艱屡進屡郤歸来¶
故山雲卧一&KR0676;洪武更化羣髦進趨克嶷有子¶
首應而湏手持直筆追踪董狐如晳有参飬志¶
<pb:KR4d0561_SBCK_020-47b>¶
而娛寳𣗳遽折悲風呌呼公無怨尤曰命矣夫¶
中&KR0048;之女傳業于家丙申莫春郡志有作時我¶
與云同秉筆削甲可乙否語皆良薬别来&KR0190;載¶
心交如昨愛及吾兒義尤不薄前年過我新秋¶
夜凉中庭夜坐月白如霜劇談千古把酒淋浪¶
興盡而去東方未明去年夏五我兒云亾公為¶
墓銘九原有光弔我唁我喻以大方斗城之別¶
譙門夕陽自冬徂春人多讃&KR0045;優㢤㳺㢤新居¶
草堂幽花秀石池島蒼莨不徒玩物世慮俱&KR0111;¶
<pb:KR4d0561_SBCK_020-48a>¶
頋我潦倒理宜溘先安知矍鑠乃在我前四月¶
九日訃音忽傳无𡚶之灾&KR0224;罹正纒葬不克送¶
酒不漬綿毎一思之淚如迸泉病目昏盲舉歩¶
欲顛塏持瓣香拜于靈筵&KR0505;叔知我鍳此勤惓¶
　　姪婦祭姨母文¶
昔侍姨母東吳避兵我姑繾綣諸婦奉承及歸¶
桑梓半舍之隔&KR0010;時候問眷焉如昔今我娣姒¶
等哭姑之淚未乾而又哭姨母而永違母乎母¶
乎見我姑于地下其能説諸婦之哀思乎溪蘋¶
<pb:KR4d0561_SBCK_020-48b>¶
　霜薦此一觴阿翁倀倀作此𥙊章¶
　　代常信孚𥙊親家母文¶
&KR0494;予之家幹蠱乏人賢&KR0048;贅居䝉飬而姻維時¶
魚軒雲從祁祁繄我婦子𫉬瞻母儀事雖從權¶
悉如𫠦願舉室歡然親親眷眷去年合巹䝉餽¶
茝蘭愛子及婦恩出肺肝頋予東床每歸問安¶
慈愛之&KR0359;尚䝉垂訓𫠦可喜者起居楽康予甞¶
詣門亦得升堂别来未㡬聞有隐憂豈意成疾¶
竟弗能瘳訃音忽至婦子匍匐泣血呼天救不¶
<pb:KR4d0561_SBCK_020-49a>¶
可得我来柩前奠此束芻區區哀忱靈其鍳之¶
　　代木森冬至𥙊母文¶
嗚呼痛㢤每年冬至齋宿祀先母率諸婦供具¶
酒食今也中饋或有缺失誰懇懇而朂之耶每¶
年冬至賀客過門母語諸婦治具迎接今也礼¶
意或有&KR0520;怠誰諄諄而命之耶一味之甘誰分¶
諸㓜耶糗餌之属誰饟之鄰里耶是則目擊序¶
而追感者如此至若子孫之有室皆吾母擇配¶
而為之子之婦孫之婦其婦工有未善者皆吾¶
<pb:KR4d0561_SBCK_020-49b>¶
母敎而成之平居之日甘㫖裘葛之奉則吾母¶
弗求其偹温凊定省之礼或有疾則終日終夜¶
木之濠梁屯種森之滕州&KR0013;刼林之客死新鄭¶
吾母為之廢寝&KR0111;食晝夜憂思痛哭㡬致䘮明¶
慈愛之情言莫能盡如此之恩又皆在劬勞㒺¶
極之外今子之死者固不能報其生而存者將¶
以報其萬一耶母&KR0006;母&KR0006;無復見&KR0006;冩此哀衷¶
矢弗諼于逺&KR0211;¶
　　祝亾子文¶
<pb:KR4d0561_SBCK_020-50a>¶
洪武十六年十一月二十一日老父命汝弟森¶
持思賢録一簿置汝靈几酹之酒而祝之曰徃¶
&KR0010;板刻辨惑編既成汝甞執書立吾前而言曰¶
不圖今日遂二十年之願欲矣汝于此時喜容¶
可掬吾知吾兒推心父腹&KR0071;而摘藁尤喜成速¶
携二書新鄭之行不兩期而瞑目今老父偶逢¶
于知已又為刻思賢之録此汝之𫠦冩者稍撙¶
節其簡牘工&KR0070;月而就緒吾巳盲其𩀱目摩挲¶
&KR0083;夲無復能讀嗚呼誰念其為之不易寳之如¶
<pb:KR4d0561_SBCK_020-50b>¶
玉耶誰為其喜而傳之士友道治丐乎道鄉先¶
生之膏馥耶悲㢤吾兒身不可贖置此書于&KR0149;¶
几猶掛劍于宰木頋觸屏之子若孫絃將㫁而¶
復續睹物思人淚沾汗竹¶
　　代東洲黄氏𥙊母舅文¶
嗚呼見舅如母念母不&KR0111;舅復厭世豈不永傷¶
若吾舅甥世居邑里如鳥同林鷇育棲止版圖¶
之繆牽連伏辜　天恩汪&KR1070;姑緩其罸脱&KR0224;之¶
魚赬尾𤼵發七里八岡水溢溝澮載欣載奔過¶
<pb:KR4d0561_SBCK_020-51a>¶
我歴塊蒼髪黧面泥土裳衣&KR0111;乃劬勞負疚而¶
歸賀者在門退不旋踵弔者之来乃哭而慟如¶
　至親洎諸姻婭痛不可忍涕淚交㵼將来休¶
戚無復相知俯&KR0377;肝胆酹此一巵¶
　　𥙊賀彦銘文¶
南華有言曰上夀百&KR0010;中夀八十下夀六十一¶
月之間得開口而𥬇者或四五日而不能及也¶
况遭世之岌岌乎如公之生垂及中夀喬木故¶
家不為不茂遇陵谷之变&KR0118;若摧枯而拉朽坐¶
<pb:KR4d0561_SBCK_020-51b>¶
衣冠于塗炭脱性命于虎口元龍之豪氣雖衰¶
丹穴之鳳雏方雊俄陸海之風波沉鉄船而莫¶
救有竹林之小阮尚枝梧于左右五六年憂患¶
之中能一𥬇如南華𫠦言者亦烏有也嗚呼哀¶
㢤凡我親舊居同里閭困蒺藜于世变之日煦¶
涸轍于濡沫之餘犁鋤乎荆棘之&KR0163;屋廬乎瓦¶
礫之區若夔蚿之相憐不戚施而籧篨吉凶慶¶
弔出入起居或叙情于杯酒澆磊落而欷歔今¶
也云亾痛當何如奠椒&KR0308;于三&KR0194;&KR0549;清淚如鮫¶
<pb:KR4d0561_SBCK_020-52a>¶
殊悲風愁雲送乃輭車¶
　　代陳彦髙𥙊妺文¶
嗟我先世錫山故鄉曰朱曰陳閥閲相當乃以¶
我妺嬪朱之良為婦而賢孝於姑嫜陵谷一變¶
雲萍四方念我兵餘如龜六藏聿来依稀鄰里¶
分光爾居𠕅&KR0118;半舍相望手足之情眷眷相弗¶
&KR0111;常念我甥来我渭陽我兒念姑安問亦常焉¶
知㣲疾遽尓云亾朱陳六親㒺不痛傷况予潦¶
倒孤雁遑遑慿棺飲泣奠此壺&KR0308;¶
<pb:KR4d0561_SBCK_020-52b>¶
　　𥙊妻兄文¶
大哉天之𫠦以爲天兮宰萬物而幽𤣥雖陵谷¶
而變改&KR0006;恒福善而弗愆觀若人之始終&KR0006;蒙¶
隂隲于彼蒼避戎馬于勾吳&KR0006;渉畏境如康荘¶
聚原鴒以救急&KR0006;作歸雁之同行舍故土之荒¶
&KR0126;&KR0006;樹豊業于暨陽托家政于仲氏&KR0211;日娛客¶
以壺觴肆優㳺于桑榆之景&KR0006;家有餘慶蹇予¶
早&KR0010;有室&KR0006;得名門之女弟頼昆季之眷頋&KR0006;¶
于今四&KR0010;紀睠小阮亦僥倖&KR0211;辱妻以其弟之¶
<pb:KR4d0561_SBCK_020-53a>¶
子悵東西之相望&KR0006;多契濶而㑹少比問安而¶
抵家&KR0006;喜棣蕚之俱好孰謂别無兩月&KR0211;聞訃¶
音而絶倒&KR0429;予室中之人&KR0006;姑與姪其同悲徒¶
匍匐而莫救&KR0006;淚滂沱而沾衣奠椒&KR0308;而永别¶
&KR0006;叙生平而陳詞¶
　　除服𥙊母文(二月十四為兒子木等作)¶
齊衰母服也三年之䘮猶卒哭而𠕅祥禫而除¶
其服者古之制也然劬勞重㤙㒺克有報孝思¶
之心有不能随服而除者也於是撤靈幃于斯¶
<pb:KR4d0561_SBCK_020-53b>¶
寝奉神主于祠堂&KR0010;時烝嘗寓不&KR0111;之意也不¶
&KR0111;者何敬與愛也凡吾親之𫠦敬者敬之𫠦愛¶
者愛之則親之死猶無死也苟&KR0111;其親則親之¶
故舊或䟽如途人親之子孫交𢙣為&KR0311;敵也以¶
若𫠦為是不孝也觀夫孝之至者通神明不孝¶
者必𫉬戾于神也過庭之訓諄諄有年勉而行¶
之請質諸母之靈也矢心陳詞終身戒也¶
　　&KR0118;祖考神主祝文¶
嘗聞祠堂之制當設四龕以祝四世之親不肖¶
<pb:KR4d0561_SBCK_020-54a>¶
㓜年在父兄之側失記髙祖考官稱髙祖妣姓¶
氏故&KR0494;于兵後重立神主由曽祖及禰而巳虚¶
設第一龕于兹數載今因亾妻終喪其子木等¶
奉母主入祠敢請&KR0118;曽祖居第一龕曰祖曰禰¶
從而&KR0118;之以第四龕安奉其母任氏候應芳之¶
殁然後改題髙曽祖禰&KR0091;號也不肖違失禮制¶
不能無罪惟尊靈恕之¶
　　寒食𥙊曽祖墓祝文¶
素頼先世徳澤未冺瓜瓞遺蔓幸&KR0071;烝嘗時維¶
<pb:KR4d0561_SBCK_020-54b>¶
禁烟随俗展墓匪云報本庶不敢&KR0111;伏惟尚饗¶
　　𥙊祖禰墓祝文¶
墓𥙊非古也以應芳不肖不克歸里不能以時¶
省掃常愧于心每念寒食展拜墓下豺&KR0425;之意¶
庶㡬萬一常兾先澤垂&KR0073;後人有永弗替¶
　　墓𥙊母弟祝文¶
寒食墓𥙊雖狥俗禮為子孫者哀墓省掃亦庶¶
㡬豺&KR0425;報之意焉惟慈母賢弟魂魄有靈必䝉¶
歆格¶
<pb:KR4d0561_SBCK_020-55a>¶
　　墓𥙊先兄祝文¶
父母遺體夲有三兄仲兄避世不知𫠦終伯兄¶
季兄並窆于此時維寒食𥙊掃荒邱手足之情¶
庶乎不&KR0111;¶
　　娶孫婦𥙊祖祝文¶
維洪武十八年&KR0010;次乙丑三月&KR0004;四日乙丑孝¶
曽孫應芳等以孫男塤于&KR0004;五日丙寅吉辰娶¶
夲縣安豊南鄉吕氏女為妻敢招告于厶官曰¶
娶婦三月而廟見者古婚禮也近代之制以日¶
<pb:KR4d0561_SBCK_020-55b>¶
代月各有義焉應芳輙敢𠫵酌古今從宜從俗¶
儗於翼日親迎婦&KR0004;入門先當拜謁先丗以見¶
不敢&KR0111;本之意然後祗見舅姑及詣姻眷自兹¶
以徃庶得奉承宗祀蔓延嗣續尚頼遺澤垂&KR0073;¶
弗替謹以清羞酌庶羞前期祗薦謹告¶
　　𥙊徐仲清文¶
嗚呼九流百家玉石混錯公隐于醫常之一鶚¶
黄岐之書孰云不知公得其要探𤣥索㣲如古¶
兵法時用出竒博議宏辨吐屑霏霏蜚英早年¶
<pb:KR4d0561_SBCK_020-56a>¶
鄉評衆推紫燕厯塊非駘可希遭時艱危挈家¶
勾吳薬石之靈孚及豚魚長蛇當路報亦銜珠¶
以之事親厚飬為娛春風杏林名聲載途𫠦不¶
&KR0111;者首邱如狐大明開天四海一家父母之&KR0022;¶
青氊故廬徵車聿至乃赴清都醫國之忠老莫¶
能輸謁告而還子孫怡懌蜂房合户哺雀羣烏¶
混迹市塵懸我薬壺衞生之仁施于州閭佳㢤¶
蔗境餘人𫠦無衣冠敬共&KR0161;眉皓如應芳沗交¶
四世于此公有佳兒愛我中子同業於儒同出¶
<pb:KR4d0561_SBCK_020-56b>¶
而仕惟命不由一生一死公恤其孤與諸孫齒¶
誘掖激昂誨言提耳老我墻東相望咫尺頻年¶
喪明跬歩千里時䝉問信或餽薬餌心親迹踈¶
匪負知己今公榼棺事皆定矣我末能然望風¶
長喟束芻授孫徃奠靈几玉雪之姿&KR0325;墻宛尔¶
載&KR0084;薤露商飈歘起願言從逰脱屣滓泥存順¶
没寕庶㡬無愧¶
　　&KR0118;葬三兄祝文¶
元厯垂盡時盗之槌頷珠㫁臂釧無處無之嗟¶
<pb:KR4d0561_SBCK_020-57a>¶
我三兄荒郊廢塚雖有後人漫不省視與無人¶
同薪者芻者爲樵牧&KR0163;而犁鉏者日侵月削又¶
將爲禾黍區矣應芳以同氣之迹是可忍乎今¶
重製二凾&KR0118;&KR0287;祖壟東南隅以祔大父母父母¶
及諸父之側並封如前䕃以竹木&KR0010;時洒飯庶¶
得享而侑食焉惟兄有靈安兹幽宅¶
　　諸親友𥙊曹子夀文¶
古之人有言兎死狐悲物傷其𩔖况人爲物靈¶
居同里閭有𤓰葛之親朋友之義者乎又况子¶
<pb:KR4d0561_SBCK_020-57b>¶
夀之為人善與人交而有春風和氣者呼居常¶
徃来杯酒為禮或有時而合歡雪&KR0109;懐之凝滯¶
奈何轑釡之聲瓶罍之恥徃徃鮮克遂其意也¶
欷歔忼慨音猶在耳一月之餘痿而弗起属纊¶
未定而榼棺訃音裁至而𤼵靷東方載明虆梩¶
亟&KR0853;于横山之趾凡我親朋惆悵而巳其為骨¶
&KR0079;至親者又何忍而至于若是耶溪毛泂酌亟¶
奠靈几遂成永違䫙而有泚¶
　　𥙊唐仲傑文¶
<pb:KR4d0561_SBCK_020-58a>¶
公之子吾子之門弟子也吾之孫公以小友呼¶
之過愛而&KR0111;其齒也垣雖失怙如飲食&KR0070;載慶¶
弔吉凶且能惓惓乎盡其禮也今公之没胥靡¶
也㢤古人月明千里𠕅&KR0084;些調魂&KR0211;歸只寓永¶
傷于匏樽一酹乎落花流水¶
　　𥙊劉徳祥親家文¶
人皆謂公有通濟之才設施之方且識見之長¶
何終始之乖張吾甞比公為江河之舟視舶而¶
㣲非葦而抗能重載而逺&KR0408;可周流于四方或¶
<pb:KR4d0561_SBCK_020-58b>¶
長河順流懸帆巨檣一日千里快若飛黄或大¶
江水逆石尤風狂釘石系䌫随波低昂或脱難¶
於盤渦或經險于吕梁或候潮而逗遛或阻水¶
而徬徨安知一夕怒濤舂撞盲飈簸&KR0045;遂顛覆¶
于鮫鱓之鄉嗚呼哀㢤六十四年安危變&KR0118;以¶
資禀之髙明知有命之在天不尤不怨處之㤗¶
然鄉之旦評前後可甄有可&KR0091;于後者何異乎¶
青史之傳嗚呼哀㢤如厶者昔在東関隣比相¶
依承公以鍾愛之女為吾孫阿塏之妻雖别多¶
<pb:KR4d0561_SBCK_020-59a>¶
而會少𫉬通家而徃来每黄耳之有信知告老¶
而有期儗祖孫之同迓呼&KR0920;生以洗泥訃音忽¶
至招魂来歸塏也哭婦翁于四千里之外奈此¶
願之乖違兩兒扶持奠此一巵文以抒𤓰葛之¶
情詩以冩薤露之悲公知不知我泗沾衣¶
　　生日祀先祝文¶
厶之生斯世也九十一年每念劬勞㒺克有報¶
也然視不明聼不聪而猶有可覩之物可聞之¶
聲肢體雖頽猶能杖而行几而坐也方寸之天¶
<pb:KR4d0561_SBCK_020-59b>¶
不蔽于私義理昭著而能燭物是皆生我敎我¶
者之大恩也先世之恩雖不能報寔末&KR0111;乎心¶
也况夫左右服勞飲食裘葛内外有人老老㓜¶
㓜頗知義方非祖考垂&KR0073;之力焉能得如是之¶
楽也自今以徃天年未盡喘息未絶皆感戴之¶
日也家饋殽羞先用𥙊享亦庶乎豺&KR0425;之報本¶
也欤¶
　　代席彦適𥙊徐子思文¶
旦必有暮死生奈何或玉関之不入或薤露之¶
<pb:KR4d0561_SBCK_020-60a>¶
有&KR0084;或馬草褁于異域或魚腹葬于泪羅是皆¶
卓犖之士去鄉井捐首邱而&KR0111;其考槃之阿也¶
今公之没𩔖乎古人論公平昔良可悲辛其家¶
居也克肖而翁持身以儉約勤苦待人以和氣¶
春風其戸役也覊縻長安夢方㝷于失鹿事乃¶
畢于葢棺嗚呼三子䁀峙峙乃公餗銜哀服勤¶
惟恐顛覆雖匍匐而莫救望鍾山而慟哭東床¶
佳婿淚亦盈掬如厶既忝姻婭且居鄉曲愲愲¶
乎叶力同心董征輸之萬斛覩丹旐之来歸極¶
<pb:KR4d0561_SBCK_020-60b>¶
感愴于心目蓉湖采蘋薦此&KR0812;醁¶
　　武進縣學立先賢祠𥙊文¶
昔之人以鄭公之賢而名其鄉以荀淑之子而¶
里名髙陽葢地因人勝使山川人物皆爲之有¶
光今夫三先生之産兹邑也道學之傳淵源二¶
程𤼵揮道妙有功遺經劾當國以滔天之罪而¶
貝錦乃成諌至尊以正始之道而逆鱗敢攖觀¶
夫感應之泉醉客之語則忠義之至通乎神明¶
若夫由大魁而演綸𠫵大政而憂國者位雖不¶
<pb:KR4d0561_SBCK_020-61a>¶
同同乎一誠輔崇寕之&KR0004;政知秦蔡之非賢俄¶
梁木之俱壊徒流芳于汗青量皆可以為天下¶
之師表百世之儀型豈特為鄉里之榮㢤厶等¶
叨䝉國恩社民之寄以先生祠諸學宫是亦𥙊¶
于社之遺意詵詵諸生駿奔粢盛如將見之於¶
墙於&KR0325;沾徳薰于晋鄙何以異乎師承我將見¶
金鍾之䜟復　靈劍之文聿興¶
　　謝荘曽祖墓清明祝文¶
厶嘗聞先世開封渡江蕃盛東西謝荘地因人¶
<pb:KR4d0561_SBCK_020-61b>¶
姓三百年来陵谷變&KR0118;自髙而上故隴&KR0252;然睠¶
兹哀邱鬰鬰如許即彼强侵為外禦侮非松非¶
楸幽篁翳之弗樵弗牧周垣衞之寒食清明聿¶
来省掃追逺者心妥此蘩藻尚享¶
　　新河口祖墓祝文¶
邱墓之𥙊禮無𫠦考然俗礼以清明𥙊掃其来¶
尚矣苟于此以盡其誠亦庶乎豺&KR0425;報夲之意¶
幽明雖殊有感斯應𫠦謂洋洋如在者將見諸¶
&KR0325;墙見諸堂封斧封馬鬛封也厶等雖不肖尚¶
<pb:KR4d0561_SBCK_020-62a>¶
期垂&KR0073;以衍餘澤&KR0071;述弗替尚享¶
　　先考忌日祝文¶
父母之恩人皆㒺極惟我父之鍾愛于某也既¶
生之又能擇師而教之使日就&KR0355;磨黽勉𣗳立¶
雖不克&KR0108;馳驅取青紫以華其身以𩔰其親以¶
澤其後人然此身頼訓育之力不姦不邪不淪¶
胥于俗陋之習於先世無甚忝辱子若孫則矯¶
枉就正識之無于農圃之間我則杖&KR0130;𫠦至晏¶
然棲息無飢無憂是皆吾親之遺澤未冺也此¶
<pb:KR4d0561_SBCK_020-62b>¶
恩此徳之死不&KR0111;惟兹忌辰祗陳泂酌以鳴其¶
感悰恭請𩔰妣石人氏安人同賜假享謹告¶
　　代丁學古祀先文¶
奉先思孝聖賢之訓甚明事死如生祖考之靈¶
可格焚香代鬰鬯之灌秉燭為庭燎之光雖無¶
鐘皷鏗鏘惟是豆𥸅奔走志意追思于齋戒客¶
儀如見之&KR0325;墻蘋蘩蕰藻之菜靈筵可薦参苓¶
薑桂之物相籠親傳谷陵兩變于當年城郭一¶
㕓于今日如䋲祖武勉讀父書豚魚或昩于交¶
<pb:KR4d0561_SBCK_020-63a>¶
孚時加修省豺&KR0425;粗知于報夲&KR0010;奉烝甞伏願¶
濯濯厥靈洋洋如在灾不生禍不作正頼乎厦¶
屋帡幪居之安資之&KR0359;何異乎門閭髙大根&KR0359;¶
蒂固地乆天長¶
　　&KR0004;進酒¶
生不封侯賜酒泉無人死作酒中仙一杯&KR0004;進¶
葡蔔醁且喜家庭有象賢苾苾芬芬一豆&KR0325;丹¶
&KR0454;寸許若葵傾我宗我祖應歡喜自惜厨無轑¶
釜聲¶
<pb:KR4d0561_SBCK_020-63b>¶
　　𠕅進酒饌¶
銀燭生花𠕅舉觴滿堂渾是鬰金香愁多莫問¶
人間世年少多為地下&KR0048;不識駝峰翠釜烹&KR0325;¶
名錦帯亦虚&KR0091;一杯骨董如芹献五味調和意¶
盡誠¶
　　三進酒饌¶
孤兒碌碌混泥塵華胄遥遥出搢紳百拜勉循¶
三献禮一年祗薦四時新廟堂調𪔂用塩梅四¶
海蒼生𥬇口開我手幸無窮&KR0017;捩折旋三献奉¶
<pb:KR4d0561_SBCK_020-64a>¶
&KR0325;盃¶
　　進饅頭¶
籠餅炊来玉屑香貽牟喜得&KR0010;豊穰賢如脱粟¶
晏平仲應𥬇縮葱侯侍&KR0048;¶
　　送靈致語¶
切以欲表孝忱勉循俗禮焚楮錢以代幣意在¶
殷勤酹桂酒以送靈魂歸寥廓下情不勝感愴¶
之至¶
　　代𥙊曹子毅大使文¶
<pb:KR4d0561_SBCK_020-64b>¶
萬物之靈莫靈于人然人𫠦以異于物者秉&KR0212;¶
方寸之天不私而公不偽而真也惟靈身無毁¶
傷不辱其親口無萋斐亦近乎仁不汲汲于肥¶
家不戚戚于謀身西園鬻爵乗時取名東陵種¶
𤓰避時辤榮是皆過不吝改而復其天真至若¶
愛女而嫁不贅婿而效秦視其弟之子猶子意¶
終老以歡欣非明理而能之乎彼昧於理而不¶
能然者寕不泚䫙于泉下貽誚于鄉鄰厶等親¶
舊交接敬恭相承悵幽㝠之永别感涕泗而欷¶
<pb:KR4d0561_SBCK_020-65a>¶
歔輭車𤼵靷奠此束芻¶
　　子𥙊父文(代犇牛陳明/逺兄弟作)¶
哀哀父母生我劬勞欲報之徳昊天㒺極此尼¶
山聖人删詩三百存此言爲萬世之訓也凡爲¶
人子者親親之心其可&KR0111;耶况厶厶之痛親尤¶
有甚于常人者元暦之末兵戈數年委棄桒梓¶
流離異鄉其生也不能盡菽水之&KR0172;其没也不¶
能永宅兆之安陵谷之變邱壟之失仰愧俛怍¶
無可奈何于兹又隔一宇宙矣今也倣昔人衣¶
<pb:KR4d0561_SBCK_020-65b>¶
冠之塟塟以木主巫陽些&KR0084;魂&KR0006;来歸于以寓¶
安厝之禮于以表追逺之心非敢謂報親之萬¶
一也嗚呼哀㢤嗚呼痛㢤¶
　　代𥙊姊丈何子潤文¶
猗欤吾姊得配君子梁鴻孟光隐徳可比睠我¶
弟昆骨&KR0079;無異賔朋之交或&KR0391;或否坦率忤物¶
豈無㣲纇嗚呼蒼天禍福𠋣伏乃著戎衣徃役¶
安陸折桞郡城别淚盈掬十年夢寐每念&KR0454;曲¶
黄耳書歸殷勤齒數路越四千親愛益篤尚聞¶
<pb:KR4d0561_SBCK_020-66a>¶
矍鑠慰我毣毣安知訃音遽云&KR0578;目生還玉関¶
無復可卜嗚呼蒼天何怨何尤嗟嗟我嬃舉案¶
無由兩地共哭痛心如抽爰命巫陽招魂道周¶
香雪一觥薦此蘋羞魂&KR0006;魂&KR0006;来歸首邱¶
　　代𥙊金親家文(金以運粮遼東巨船五十/餘隻官吏役夫千餘囬途)¶
(遭風覆/舟而溺)¶
嗚呼平地風波陸沉者多航海而没奈貝母何¶
魚腹葬&KR0006;𣺌&KR0252;散精靈&KR0006;八&KR0189;巫陽啣哀&KR0006;𥸤¶
穹蒼白雲悠&KR0211;歸故鄉大矣㢤尾閭無&KR1284;渤澥¶
<pb:KR4d0561_SBCK_020-66b>¶
無邉非精衞之石可填豈彭咸之居可&KR0118;魂&KR0211;¶
来歸閭井依然雙親具保其妻子一弟服勤而¶
力田逍遥徜徉何異乎生前厶等葭莩之親鄉¶
曲之情援溺之手㒺措將迎之意宜傾言采溪¶
毛薦此一觥¶
　　代吕輔之𥙊湯母文¶
惟靈春秋八十有七年林下髙風鄉&KR0091;姆儀耳¶
聪目明老而弗衰盡三從之道全四徳之歸其¶
早&KR0010;之事非詳𫠦知請以晚年𫠦見而知者頌¶
<pb:KR4d0561_SBCK_020-67a>¶
之男婚女嫁各得其時愛其男及其婦則能盡¶
其慈親其女及其婿則無偏無私凡諸卑㓜愛¶
亦如之視姻眷如骨&KR0079;待隣里無陵夷故其病¶
也人皆扶持其殁也人皆涕洟而今而後侍奉¶
無期區區酌東洲之水擷横山之&KR0340;于以見親¶
親之情于以表恋恋之悲靈其不昩鍳此哀詞¶
　　𥙊重外甥女周氏文¶
維洪武二十四年十一月日龜巢老人謝舅翁¶
携子及孫以清酌庶羞𥙊汝重外甥周氏娘子¶
<pb:KR4d0561_SBCK_020-67b>¶
告之曰人不幸遇世變而俘于兵如風雨落花¶
藩溷泥塗鮮或不汚汝乃釋係累以配二千石¶
之子宜其家而悦于舅姑此不幸中之幸非人¶
之𫠦能圖也至如一念之孝念母孀居廿餘年¶
&KR0573;歸寕之願百餘舍渉艱関之途徳㢤良人能¶
與之俱服齊衰以終其䘮脱簮珥以恤其家睠¶
我東翁母嘗託孤亦&KR0082;報之以璚琚凡如此𩔖¶
竹帛可書然則昔之𫠦幸者抑亦有感于天而¶
天賜之扶輿也今也一疾斯湏朝露溘然鬛封¶
<pb:KR4d0561_SBCK_020-68a>¶
象服慈親田墓弟良人之悲有未葬之親未笄¶
之女汝何忍乎舍旃我意汝視斯世斯身&KR0130;氷¶
臨淵玉石俱焚萬萬千千保遺體之全歸餘無¶
憾于九泉寥寥旌善亭令名誰為傳嗚呼蒼天¶
　　代曹原度𥙊黄仲噐文¶
公長原内厶為&KR0111;年交年雖不同身同澤臞&KR0330;¶
杜桒麻叔牙夷吾舊雨有時而契濶今雨有時¶
招呼徃徃来来曽不計其誰數而誰䟽也夫以¶
公之晩&KR0010;言之一子出贅鼓盆自娛或蒼頭而¶
<pb:KR4d0561_SBCK_020-68b>¶
詩卷或長&KR0161;而酒壺或載月剡溪之舟或&KR0191;雪¶
覇橋之驢㝷梅看竹清逸如故人謂公為荷蓧¶
荷蕢之徒嗚呼公之闔棺之日厶客東吳不救¶
䘮于匍匐不送葬于泥塗每一思之涕泗沾&KR0322;¶
酌彼潢潦薦此束芻¶
　　謝荘墓𥙊祝文¶
開封舊家軒冕烈塘随龍渡江奄宅兹土豈無¶
佳城海水尋田敬惟髙堂祖封巋然清明𥙊掃¶
豺&KR0425;遺意尚期垂&KR0073;有永弗替¶
<pb:KR4d0561_SBCK_020-69a>¶
　　烈塘墓𥙊祝文¶
人夲乎祖猶物之天化育之㤙疇能盡然維曽¶
大父𤓰瓞蔓延幽殯　宫宅此平原左三從祖¶
吾祖右偏兩伯&KR0118;祔　壁仍連五封十靈餘皆¶
&KR0252;然天荒地老陵谷變&KR0118;尚頼遺澤箕裘勉旃¶
清明省掃薦此蘋蘩霜露之變永矢弗諼¶
　　横山墓𥙊祝文¶
哀㢤慈親寂寞九泉我弟與侄亦遽溘然言之¶
痛心有不能&KR0111;夫親在則晨昏定省親殁則春¶
<pb:KR4d0561_SBCK_020-69b>¶
秋𥙊祀寒食上塜陳此饛簋雖不足報其劬勞¶
庶循乎世俗之禮為吾親吾弟及其子念之¶
　　代孫垣𥙊邵姨夫文¶
嗚呼先人在時吾姨丈以肺腑之親徃来之頻¶
不逺三舍有如比隣至不幸殁于鄭校歸葬横¶
山而姨丈弔之𥙊之無異乎平昔礼意之殷勤¶
也數年之間姨丈不祿吾兄則桂折秋風時垣¶
又失脚危途路迷而車覆母&KR0660;居子戎服母東¶
吳子西蜀廻視六親皆&KR0252;然置之而弗告今也¶
<pb:KR4d0561_SBCK_020-70a>¶
幸服役而過家哀詞一幅酸淚一掬吐母子之¶
真情于此来之一慟哭也樽無醇酹豆無㫖蓄¶
聲容藹然鍳此&KR0454;曲¶
　　新河口祖坟上𥙊奠祝文¶
維洪武十六年&KR0010;次癸丑二月&KR0004;九日孝孫厶¶
敢昭吿于祖考妣伯父母父母祖父母父母從¶
父母九位尊靈曰墓𥙊本非礼欲子孫于雨露¶
之春不&KR0111;厥祖從俗𥙊掃以寓孝思尚兾遺澤¶
使後人&KR0071;繼䋲䋲有永弗替謹以清酌庶羞祗¶
<pb:KR4d0561_SBCK_020-70b>¶
薦&KR0010;事謹吿¶
　　謝荘曽祖坟上築墻𥙊奠祝文¶
維年月日孝曽孫厶以目昏不能逺来躬拜墓¶
下謹遣玄孫厶等代行敬昭吿于曽祖考妣二¶
位之靈曰人本乎祖㤙極如天祖世雖逺天不¶
可&KR0111;眷此故土殯宫猶存繚以周垣以禦樵牧¶
清明省掃&KR0010;修祀事尚期垂&KR0073;悠逺無斁謹吿¶
　　寒食𥙊妻墓祝文¶
余生與細君偕老君年七十有九吾齒長于君¶
<pb:KR4d0561_SBCK_020-71a>¶
者兩年以予之潦倒而君稍强健也孰謂君先¶
棄予而逝也君骨肉之窆于此倐焉両旬視時¶
艱虞恨不能相從泉下以安其居惟兹寒食携¶
子孫狥俗𥙊掃以寓哀思尚饗¶
　　寒食𥙊子墓祝文¶
墓藏而骨豈𥙊𫠦乎然而之遺言有曰歸祔先¶
茔子孫姻戚&KR0010;時洒麥飯于松楸之下志願足¶
矣今兹寒食扶我携㓜設𥙊墦間以踐而之言¶
如而之𥙊志抑亦表長㓜骨肉之情吾子有靈¶
<pb:KR4d0561_SBCK_020-71b>¶
尚飲食之¶
　　代𥙊胡隐君文¶
惟靈世居東吳笠澤之濵厭處卑&KR0668;于兹卜鄰¶
同井為鄉垂五十春維桒與梓寑為婚&KR0666;待人¶
以恭儉以律身二子克肖構穫維勤貽厥諸孫¶
佔畢其呻老福婆娑笻杖幅巾如厶等同一里¶
閈徃来侁侁以翁年髙而尊而親翁雖不飲席¶
必同茵𥬇語相狎翁弗我嗔春風童顔喜色津¶
津意其夀考籛鏗之倫何物二竪瘨我吉人我¶
<pb:KR4d0561_SBCK_020-72a>¶
来問安翁語諄諄别不旋踵哭聲遽聞追念疇¶
昔涕泗沾巾當此窀穸束芻具陳出門一慟悲¶
風愁雲¶
　　張彦寔哀詞¶
&KR0010;丁亥之仲冬丹陽張君彦寔遘厲瘧疾不五¶
而逝其友人謝應芳為哭之慟且嘆曰噫君自¶
少倜儻多知謀尚氣節能仗大義平居論時事¶
言若湧泉故搢紳多噐之其憂人之憂楽人之¶
楽亦庶㡬杜季良之流欤苐峭直不容人過遇¶
<pb:KR4d0561_SBCK_020-72b>¶
强梗&KR0082;鉏去之用是或歛怨焉后至元間邑大¶
姓與令有隙且與君不相能因媒蘖其短詣部¶
使者愬之謂君嘗為人納賄部使者&KR0004;不能察¶
稍加&KR0075;刑&KR0082;强服焉令恐噤不復辨君受挫辱¶
屡數日終不忍加誣于令若是者非仗義能之¶
乎至正&KR0004;里有横逆君疾之一日乃自殘其㓜¶
搆大獄以陷君之季子聞者股栗君處之&KR0073;然¶
詣郡邑雪理卒能脱其子之械以械之他如姻¶
舊及凡與之逰者顛則扶之危則持之若是者¶
<pb:KR4d0561_SBCK_020-73a>¶
又不可一二數但惜乎負竒崛之氣時不見用¶
終於此而巳嗚呼吾彦寔之死可不為之哀乎¶
然而象賢有人君又能擇其最肖似者為仲氏¶
之後使先世之業並立弗墜然則彦寔之死猶¶
無死也奚哀為雖然哀者人情也禮曰哭死而¶
哀非為生者也予與君素相知而氣質且相𩔖¶
狐兎之悲疇克自巳故為之辭以冩其哀云¶
天胡為兮生楩楠搆大厦兮無不堪匠石不遇¶
兮老雲岩天胡為兮生龍媒塩車困兮骹骨埋¶
<pb:KR4d0561_SBCK_020-73b>¶
名駒汗血兮陵風埃折瑶華兮山之阿望羙人¶
兮不我過我心傷悲兮淚滂沱¶
　　夀上人哀詞¶
浮屠夀道傳蘇人也年三十攖暴疾不終日而¶
逝其親戚師友以及鄉里之人咸哀之予之哀¶
則又有已私焉我聞道傳為兒童時既棄家學¶
浮屠越數&KR0010;慕徑山古鼎師化風徃事之為入¶
室弟子未㡬師命典教藏聲譽蔚然巳而振錫¶
逰諸方𠫵禅門老宿聞見日益廣操&KR0130;日益堅¶
<pb:KR4d0561_SBCK_020-74a>¶
&KR0013;緇衣茹蒿芹泊如也一日念親老無他侍飬¶
飄然来歸朝夕奉滫&KR1329;以答頋復之㤙又築室¶
西林閉門讀天竺書且旁通百家㑹其歸趣閲¶
五六年矻矻不少暇庸詎知遽至于斯耶吁夫¶
以道傳之聪敏勤苦早&KR0010;入徑山之室典教藏¶
巳卓犖不羣使厯階而升足為藂林師表道傳¶
乃退然自守而卒無聞也飬親而不得終其志¶
力學而未能𤼵乎文辭以黼黻斯道此衆人𫠦¶
共惜而哀者也予于道傳&KR0004;無葭莩之親鄉里¶
<pb:KR4d0561_SBCK_020-74b>¶
之嫟䘮亂之際傾葢如舊舘焉以安其居榖焉¶
以盡其禮愛之敬之二載猶一日視親戚鄉里¶
殆有過焉以今思之可不重為之哀乎或謂彼¶
佛以𡨜㓕為樂而道傳&KR0359;究厥㫖必楽于逝焉¶
奚哀為予曰不然吾今哀道傳者情也其楽與¶
否非𫠦論也夫情動于中而辭出焉辭而哀之¶
亦以示不&KR0111;云¶
大鈞賦物兮物胡不齊&KR0359;谷蘭摧兮蕕生道周¶
良農服田兮祈榖有秋禾方秀寔兮賊以&KR1146;蛑¶
<pb:KR4d0561_SBCK_020-75a>¶
嗚呼哀㢤伊人好脩天其𣺌&KR0252;兮我將誰尤¶
　　哀鶴辭¶
至正八年秋盗夜入我友諸葛用中之家殺其¶
鶴于後圃巳而盗被執詰之盗吐其寔當其穴¶
墻之時鶴長鳴警之既穴而入鶴&KR0108;翮而前若¶
將力禦焉故遇害用中于是惋惜流涕褁之席¶
坎而埋之縣文學汪君以敬為作&KR0287;鶴銘進士¶
王君伯恂又為之誄然則鶴之死可無憾矣然¶
予于是重有感焉夫物性能警盗者狗也非鶴¶
<pb:KR4d0561_SBCK_020-75b>¶
也警盗而鳴亦巳異矣禦盗而死不亦義乎人¶
為物靈求其舍生取義者尤不易得况禽鳥乎¶
葛之鶴其可謂義鶴也巳矣故哀之以辭其辭¶
曰鶴兮鶴兮&KR0287;彼髙岡不鳥其形心人之良鶴¶
之斃兮殉于義兮骨朽名存猶無死兮¶
龜巢藁卷之二十終¶
