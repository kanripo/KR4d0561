# -*- mode: mandoku-view; -*-
#+TITLE: 龜巢藁
#+DATE: 2015-09-12 01:23:47.508545
#+PROPERTY: ID KR4d0561
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB12n0781-016龜巢藁-卷之十六.
<pb:KR4d0561_SBCK_016-1a>¶
龜巢藁卷之十六¶
　啓¶
　　訟伯父墳地上縣宰啓¶
掩骼埋胔古今之制其仁如天過家上塜者子¶
孫之情伊誰無地頋丘壟之失𫠦寔風化之有¶
傷𤁋血寸丹陳情尺素切念厶痛懐伯父&KR0494;厯¶
兵戈死雖正狐首之丘時未集鴻飛之澤啓手¶
啓足幸能四體之全歸若釜若堂詎信百年之¶
難保葢自陵谷變&KR0118;之後以致家門摧敗之餘¶
<pb:KR4d0561_SBCK_016-1b>¶
失此故茔属諸姻黨誰其主之展我甥兮此一¶
錯在乎當時故陸沉至于今日渭陽之舅既無¶
見念之秦龜隂之田那復肯還于魯然豈料人¶
靣獸心之軰乃謀爲兎葵燕麥之場雷厲風飛¶
宰木頓&KR0432;于斤斧日侵月削佳城亦壊于犁鉏¶
殆將見暴骨之寒又何異鞭屍之&KR0429;三尺之法¶
不畏匹夫之勇莫當向来不平之鳴屡致逢彼¶
之怒闘狠不頋輕性命于鴻毛匍匐而歸飽尊¶
拳于雞肋是可忍孰不可忍如之何末如之何¶
<pb:KR4d0561_SBCK_016-2a>¶
徒憎蒿里之悲每動窮途之哭既無靣于江東¶
父老復何顔于地下祖宗日月不照之盆弗堪¶
長覆天水違行之訟可惮终凶頼典章有禁地¶
之條其情理寔滔天之罪仰惟公道俯察愚&KR0454;¶
恭惟厶官讀萬&KR0195;書為百里宰氷其清玉其白¶
絃之直稱之平寛猛適中剛柔相濟數月有撫¶
字征科之績四郊無呌囂&KR0549;突之&KR0104;休休焉其¶
有容皜皜乎不可尚聲蜚臺閣㤙迓絲綸如厶¶
者受㕓為民閉門歛跡亦乆&KR0013;卓魯之化烏敢¶
<pb:KR4d0561_SBCK_016-2b>¶
虞芮之争但悲夫九原之人&KR0082;掩以一坏之土¶
願施善政垂戒𢙣人使知見舅如母之親勿為¶
敗俗亂常之事復此牛眠之地仍為馬鬛之封¶
想去家舊鶴重歸看銜土慈烏畢集凡春秋拜¶
埽之日皆存亾感激之時上窮碧落下黄泉為¶
雪幽㝠之恥生當隕首死結草弗判㫁之恩痛¶
切之私敷宣㒺旣¶
　　上于尚書啓(么名傳字受道號止/齋延祐乙邜科進士)¶
不封萬户侯願識韓荆州常切慕謫仙之志手¶
<pb:KR4d0561_SBCK_016-3a>¶
把一封書上有皇甫字輙敢扣昌黎之門問胡¶
為今日之來曰專為古人之事與其進也適我¶
願兮甞謂傳道不絶者先民之功没世不&KR0111;者¶
後人之義若道鄉鄒忠公之墓近在城隂有了¶
翁陳先生之銘流傳天下孰謂此一丘之土盡¶
廢于八世之孫鄉鄰忍于𤓰分翁仲随以蕪没¶
故諸生為之太息于當路鳴其不平頼二侯以¶
公道主盟不半載而佳城復舊築思亭而薦蘋¶
藻立華表以𣗳松楸茍非紀載之詳尚慮耕鉏¶
<pb:KR4d0561_SBCK_016-3b>¶
之患立羊公一片石大書名世之言如季子十¶
字昭示尊賢之意雖不咎于既徃庶有&KR0024;于將¶
來求之與之完矣羙矣恭惟厶官老成前軰文¶
章鉅公三千字禮樂縦横在早&KR0010;修名掲日九¶
萬里扶揺直上至晚年直氣凌雲典文衡則慎¶
于稱停秉史筆則嚴于褒貶霞雲一&KR0676;將歸老¶
于長洲茂𫟍之間霖雨八荒將拜命于安車蒲¶
輪之召斯言非佞輿望𫠦期厶曩客新安聞公¶
舊政復紫陽之闕里大振儒風勒黄絹之好辭¶
<pb:KR4d0561_SBCK_016-4a>¶
有光吾道諒弗&KR0111;乎素志必重念于斯文惟大¶
賢無不容則小子庶有造于以紀前言徃行于¶
以𤼵潜徳幽光當令梓里之間永若桐鄉之愛¶
鏘如韶鈞蔚如虎豹雄文照耀于九京明則禮¶
樂幽則&KR0294;神妙理昭彰于千古存亾有感敷叙¶
莫殚¶
　　贄見余用中先生求作辨惑編序啓¶
狂簡斐成章辨諸家之邪説品題作佳士必當¶
代之儒宗夫瓣香敬為南豊葢學者仰如北斗¶
<pb:KR4d0561_SBCK_016-4b>¶
與其進也適我願兮甞謂璞玉雖竒非和氏則¶
山中之石琴材固羙無中&KR0048;則㸑下之&KR0069;太玄¶
經有覆醤之&KR1018;公羊傳有賣餅之辱古猶如此¶
今豈不然&KR0082;立言圗不朽之傳必取正于有道¶
之士嗟今陋俗舍正路而弗由集古遺言廻狂¶
瀾于旣倒可奈一齊而衆楚猶如皆醉而獨醒¶
驚人之鳥一鳴怪雪之犬羣吠願君斵堊為我¶
折&KR0454;或衮褒一字之榮則價倍千金之重馮豊¶
霳&KR0009;寥廓乆矣馳情抉雲漢分天章豈辭揮手¶
<pb:KR4d0561_SBCK_016-5a>¶
綱維吾道黼黻斯文兹葢伏遇厶官文章鉅公¶
典型前軰詞塲較藝視五色之目不迷鄉&KR0038;興¶
賢使三代之風復振躬行古道歴踐華途每為¶
政邑郡之間常蜚英䑓閣之上歸從彭澤舊家¶
北固江山敎若河汾隐居南徐城市戸外之屦¶
常滿門前之轍何多雖云遂莵裘之營必復有¶
蒲輪之召如厶旨俯慚後進仰慕先知尊其𫠦¶
聞行其𫠦知愧未造髙明正大之域博我以文¶
約我以禮誓弗&KR0111;仰鑚瞻忽之誠景慕有餘編¶
<pb:KR4d0561_SBCK_016-5b>¶
揣摩㒺旣¶
　　贄見李晋仲提舉求　啓¶
思忠公傳道之賢為裒遺事辨邪説誣民之枉¶
乃集前言持布鼓于雷門分天章于雲漢㳟惟¶
厶官儒林麟角學海龍門鍾山草堂之英&KR0149;雪¶
竹霜松之標致&KR0180;折腰于彭澤早賦歸來&KR0147;濯¶
足于滄浪亦云自取皜皜乎不可尚巳休休乎¶
其有容焉然吾道頼以綱維而儒林視為儀表¶
尚持藻鍳以主文衡名動京師栢府之薦章交¶
<pb:KR4d0561_SBCK_016-6a>¶
上官居翰𫟍蒲輪之召命將臨先生自此升學¶
者仰如斗厶呉中晩進白下漫逰自憐如明月¶
暗投誰復念陽春寡和汲汲有登龍之願拳拳¶
慕𠋣馬之文方徃依劉以圗御李(&KR0082;因劉尭輔/見公乃于劉)¶
(處偶得/識面)低頭拜東野適因邂逅之間瓣香為南¶
豊得展&KR0907;勤之敬敢持兩帙謹用三薰長年坐¶
井&KR1284;&KR0026;天此日詣程門立雪倘賜五行之覧必¶
䝉一字之褒登山采玉入海求珠捆載乃酬其¶
素志製芰為衣紉蘭為偑激昂正頼其清風¶
<pb:KR4d0561_SBCK_016-6b>¶
　　贄見楊亷夫提舉求序思賢錄啓¶
兩䄂春風作洛下書生之咏滿船明月過関西¶
夫子之門問胡為今日之來曰端為古人之事¶
窃有請也能無從乎伏念〇生延陵季子之&KR0022;¶
頗知禮譲復道鄉鄒公之墓當効馳驅樂民俗¶
之還淳喜士風之近古思賢有録味道無厭紀¶
前言徃行之二三𤼵潜徳幽光之萬一自藏燕¶
石誰售雞林恐公羊遭賣餅之&KR1018;使太玄有覆¶
醤之辱願借春秋之筆特為月旦之評得一序¶
<pb:KR4d0561_SBCK_016-7a>¶
以冠塵編若千金而加弊帚庶傳不朽有&KR0024;將¶
來非惟先哲之有光真乃後學之多幸兹葢伏¶
遇厶官乾坤清氣風雲壮懐走馬看長安花早¶
嵗似唐人得意割雞為百里宰居官如言子愛¶
人以文章政事之俱&KR0278;宜天下&KR0038;家之大用尚¶
淹筦庫未展經綸乂皆知大噐晚成我乃𫉬景¶
星快覩題鸚鵡賦巳多年傳䴡則遺音到鳳凰¶
池將不日遂平生髙志𠋣湏𤓰代入覲楓宸如¶
厶者敢不長遡下風永懐髙&KR0105;聞𫠦聞見𫠦見¶
<pb:KR4d0561_SBCK_016-7b>¶
真如到神仙十二楼之間歩亦歩趋亦趋或可¶
在弟子三千人之列其諸欣慕㒺旣敷宣¶
　　䞇見張用中敎授啓¶
黄魯直謁蘇東坡因述依松之志禰正平過孔¶
北海乃䝉薦鶚之辭葢同氣以相求必當仁而¶
不譲敢持尺牘特造丈凾恭惟厶官海内儒宗¶
江西詩𣲖徃&KR0010;為馬尚書賔客當時有虞學士¶
品題謂鵬程萬里横飛期鳳池十年可到道出¶
羲皇才過屈宋何鄭公猶在于廣文上規姚姒¶
<pb:KR4d0561_SBCK_016-8a>¶
下逮荘騷若韓子獨㝷于墜緒先覺覺後已立¶
立人四方之學者來歸一鼓而斯文作氣博求¶
地利開玄武湖以廣澤物之功善育人才置治¶
事齋而兼水利之意聲蜚臺閣恩迓絲綸如厶¶
者生長吳中栖遲白下頋窮居而獨善恐没世¶
以無聞著辨編惑闢近世之異端邪説作思賢¶
録𤼵前修之潜徳幽光&KR0082;煩斵郢人之斤輙敢¶
弄班門之斧平居抱𦞃仰太山北斗之髙此日¶
承顔覩鳳皇景星之快天其或者道之行欤得¶
<pb:KR4d0561_SBCK_016-8b>¶
華衮一字之褒增敝帚千金之價品題作佳士¶
何慚奏白雪遺音吹嘘上清㝠或可借春風餘¶
力¶
　　答陳天倪謝薦師啓¶
見賢而舉者古先之制𢙣敢言功昜子而敎者¶
夙昔之心幸逢知已豈意與互鄉之進亦勞賦¶
小山之招㤙斯勤斯至矣盡矣恭惟容齋先生¶
玄玄衆妙休休有容身雖領䄂宗門學則淵源¶
吾道小楼明月勝元龍百尺之豪髙枕白雲待¶
<pb:KR4d0561_SBCK_016-9a>¶
丹鳳九重之詔有前人風烈為後學範模如厶¶
者與緇黄交能青白眼獨喜子墨名儒行非他¶
人虎質羊皮通家随三十年責善難一二計兹¶
荷愛烏之及特厪遺鯉之書曲憐覓梨&KR0037;之&KR0348;¶
特命入芝蘭之室從明復受春秋之業看希夷¶
畫太極之圗熊魚何幸乎兼得犬馬當知其𫠦¶
報道院迎仙書堂隐相増爽氣于西山隣家乞¶
火小窓分燈藹餘光于東壁銘心有感筆舌奚¶
殚¶
<pb:KR4d0561_SBCK_016-9b>¶
　　謝監察御史火公舉茂異啓¶
天朝重耳目之官寔居清要風憲擢山林之士¶
非市私恩葢竹頭木屑有可之時而茅拔茹連¶
乃必然之理敢因竒遇庸布謝言窃念厶家本¶
吳中客兹江左以芰荷為衣秋蘭為佩訪鍾山¶
之英草堂之&KR0149;作山川司馬壮逰&KR0018;湖海元龍¶
豪氣自憐骯髒誰問飄零瞻烏蒼栢之間&KR0084;鳳¶
古䑓之下幸逢騘馬䝉試雕&KR0393;叩大小從容之¶
鳴以盡其聲收輪囷離竒之材而為之噐使李¶
<pb:KR4d0561_SBCK_016-10a>¶
白立堦前地如毛遂脱嚢中錐得之若驚觀者¶
如堵兹葢伏遇厶官身居臺閣腹中詩書凛凛¶
乎動揺山岳之威惓惓乎樂育菁莪之意植公¶
門之桃李蓄相籠之葠苓昔中州草木知名今¶
南&KR0038;衣冠俱化三省十道俱聞鉄靣之威一日¶
九&KR0118;將拜玉音之召風塵一埽霖雨八荒如厶¶
者敢不恒念品題益加修省行日用常行之道¶
讀生平未讀之書雖蒲桞之質望秋先零而薑¶
桂之性到老愈辣惴惴焉出門下誓不&KR0111;一瓣¶
<pb:KR4d0561_SBCK_016-10b>¶
之香耿耿者在胸中當自愛千金之帚¶
　　代羽士上亷訪僉事啓¶
上士無争奉先師之明訓監主自盗奈公論之¶
難容故鳴鼓而攻之若同室而闘者窃念厶李¶
老君弟子住焦真人道塲小小山林設住持之¶
主席區區金帛有交代之成規比因樽節年多¶
致有羡餘日積&KR0013;前職䑕偷狗窃使空山鶴怨¶
猿驚當市攫金衆𫠦共見匹夫懐璧罪寔難逃¶
巳甞赴愬于有司且復陳詞于敎𫠦始則强項¶
<pb:KR4d0561_SBCK_016-11a>¶
不屈终乃揺尾乞憐遂以當仁不譲之心聼其¶
用和為貴之説乃償薄産以&KR0024;亾金未㡬背挿¶
血之盟又復為紾臂之奪用朝三暮四之術專¶
務貪婪逞人一已百之能肆為欺㒺楚&KR0211;得失¶
秦鏡咨度勞六轡之驅馳亷法亷辨亷善亷能¶
按百官之能否明月靡遺罅𨻶清風一埽塵埃¶
睠兹寂寞之濵亦在照臨之下豺狼歛跡草木¶
知春激濁&KR0045;清既憲綱之振肅舉直錯枉宜公¶
道之昭彰或移北山之文或賜南山之判戒無¶
<pb:KR4d0561_SBCK_016-11b>¶
厭溪&KR0676;之欲征悖入府庫之財庶有&KR0024;于將来¶
更無煩于訟牒思之弗措辨之弗措願亟持全¶
璧之歸得之若驚失之若驚當永守青氊之物¶
　　謝崑山梅州判舉鄉善啓¶
儒雅闡大猷漢室之興復見品題作佳士荆州¶
之識為榮矧䝉下采于菲葑豈作不言之桃李¶
寸丹有感尺素具陳厶官佐理神州賢勞王事¶
虚心待物明于滄海之珠羙徳含輝粹若崑岡¶
之玉有賢守與承流宣化在寮寀則同寅協恭¶
<pb:KR4d0561_SBCK_016-12a>¶
切切斯民惓惓吾道氷霜並㓗風月平分南山¶
之判不移北闕之心長戀二千石不如逢掖下¶
士尤勤九萬里直上扶摇前程甚逺吾言非佞¶
輿望𫠦期厶乆客東吳逺迯兵燹功名蹭蹬昔¶
為竹上之鮎身世飄零今作無枝之鵲偶尔宿¶
賛公土室&KR0770;然逯梅仙市門聼髙山流水以知¶
音驚明月夜光以投暗説項不輙薦禰有書駕¶
言采泮水之芹何異&KR0071;廪人之粟𩦸千里未甘¶
伏&KR0820;鳥一鳴或可驚人翺翔道義之林㴠泳詩¶
<pb:KR4d0561_SBCK_016-12b>¶
書之澤鄉之善士&KR0038;之善士尚期自下以升髙¶
知惟春秋罪惟春秋勿謂有名而無寔¶
　　賀陶敎授啓¶
鄭廣文才過屈宋坐一氊而司業相憐胡安定¶
敎授蘇湖置二齋而太學為法升髙自下振古¶
如兹恭惟厶官胸&KR0109;貯萬卷書文章揮五色筆¶
頻年花縣絃&KR0084;之化大行今日&KR0340;垣賛畫之才¶
方展王公大人以青眼相頋縉紳先生以白眉¶
見稱兹泛緑以依紅將腰金而曵紫一節既全¶
<pb:KR4d0561_SBCK_016-13a>¶
其清白百憂當念乎羣黎願為龍伯髙勿效杜¶
季良恪守祖傳之家法近舍皇甫湜逺取白居¶
昜當求用世之人才跂予望之自此升矣厶逺¶
迯兵燹乆客勾吳秋菊寒泉祠甫里見尊賢之¶
義長洲茂𫟍頌鄉校勒輿人之言巳知和白雪¶
之詞但未覩景星之象由村落以來城府見軍¶
民多困飢寒敢用條陳以效芹獻于以開難𤼵¶
之口于以推不忍之心區區非釣夫虚名懇懇¶
必求其寔效蒼生顛厓受辛苦隔羣仙天上清¶
<pb:KR4d0561_SBCK_016-13b>¶
髙大芘廣厦俱&KR0172;顔願比屋眼前突兀¶
　　代謝沈太守啓¶
一輪明月清輝今照蘇州萬里長風素志乃如¶
宗慤念先人遺澤挈孤子于長途知幸自天感¶
㤙無地恭惟厶官乾坤清氣風雲壮懐既不&KR0111;¶
向日之誠且&KR0359;識随時之義徃年烏府冠峩廌¶
角之威此日黄堂庭蔑䑕牙之訟退食則斑衣¶
以娛父母傳家則黄卷以授&KR0348;孫鞭不施蒲庄¶
先種桞豈弟咸稱召杜勲名必到蕭曺三江五¶
<pb:KR4d0561_SBCK_016-14a>¶
湖之風謡政聲藹藹四海八荒之霖雨輿望懸¶
懸遺愛甘棠流芳汗竹如厶者仰依公庇勉讀¶
父書既巳承薦鶚之章當不負愛烏之及俻参¶
苓于薬籠作桃李于公門庶竭駑材以圗豹變¶
父為大夫子為士頼提携𤼵軔之&KR0004;車如流水¶
馬如龍願追逐後塵之末其為報効㒺既敷陳¶
　　上沈太守啓¶
太叔為鄭大夫始従寛而终猛不疑謁暴公子¶
先言威而後㤙惟大海不擇細流故他山可以¶
<pb:KR4d0561_SBCK_016-14b>¶
攻玉請以田夫野老之語陳于大人君子之前¶
切以厶近寓吳江偶經荒浦聞近日有䑕窃狗¶
偷之軰各都如蜂屯蟻聚之多始則穿窬终為¶
强禦忽忽乎神出&KR0017;没累累然晝伏夜行星月¶
光中窺商賈他鄉之客烟波深處伺妻孥迯難¶
之人或如斫𫿞顔之頭或如㫁孤&KR0348;之臂横屍¶
洲渚流血泥沙遺臭衝天銜哀入地掩鼻而過¶
者多矣垂泣而道者誰欤鄉鄰惧而不言州縣¶
置之不問致令滋蔓轉肆兇頑目之𫠦覩者如¶
<pb:KR4d0561_SBCK_016-15a>¶
此其多耳之未聞者尤為不少新&KR0017;煩寃舊&KR0017;¶
哭痛恨難&KR0111;他生未卜此生休𠂻情誰訴惟當¶
路𤼵神明之政為斯民雪㝠漠之寃三尺法申¶
明紀律五色棒埽除羣醜寛猛相濟不勞用苻¶
澤之兵恩威並行何待持繡衣之斧一雷既振¶
百蟄俱驚恭惟厶官俊傑識時精忠貫日清氷¶
出萬&KR0676;此徃年烏府威聲明月照&KR0171;州乃今日¶
虎丘嘉話甘棠𣗳聼召伯之頌老萊衣照蘇堂¶
上之親愛民&KR0002;拙于征科下士能勤于吐握五¶
<pb:KR4d0561_SBCK_016-15b>¶
花馬金章紫綬方&KR0013;殊恩六桞庄緑水青山未¶
容髙興政湏治最以候登庸如厶者幸𫉬承顔¶
甚慚饒舌聞而來見而去仰山斗之彌髙道以¶
政齊以刑看民風之丕變¶
　　上梅知州陸同知啓¶
莨莠下除必有傷于嘉榖盗賊不息寕無害于¶
良民目前事可為寒心林下人敢云饒舌俯慚¶
卑陋上凟髙明切以厶為客松陵&KR0712;舟荒浦聞¶
近日有䑕窃狗偷之軰在各鄊如蜂屯蟻聚之¶
<pb:KR4d0561_SBCK_016-16a>¶
多或穿墉以踰垣或𤼵匱以胠箧或牵去春耕¶
之犢或移人夜泊之舟或刼行商嚢槖為之席¶
&KR1032;或因迯難妻孥與之偕亾或如斫𫿞顔之頭¶
或若㫁孤兒之臂&KR0429;𢡖星月見遭毒手𣺌𣺌烟¶
波逸去凶身濺血菰蒲伏屍洲渚漂流于五都¶
十都之境&KR0424;腐于六月七月之時里正不敢言¶
恐煩撿覆鄉隣寂無語惧有干連致使跳梁轉¶
加延蔓天隂地&KR0668;但聞寃&KR0017;之聲水逺山遥渾¶
是愁人之景𢙣貫既满禁&KR0224;难迯今有司𫉬盗¶
<pb:KR4d0561_SBCK_016-16b>¶
窈之徒宜因事䆒凶强之黨幸母姑息凾賜施¶
行轟雷霆于掩耳之先照日月于覆盆之下追¶
三窟兎湏旁求曲徑之踪殺兩頭蛇方能免後¶
人之患餘罪戾之輕者加徒役而逺焉庶令涇¶
渭殊流不致薰蕕同噐葢治非常之盗必加以¶
非常之刑雪痛怨于黄泉聼&KR0084;謡于緑野㳟惟¶
厶官同心同徳無黨無偏閭閻䝉撫字之恩案¶
牘絶煩苛之弊訟庭如水印匣生塵明月清風¶
暫尔居淞江太湖之上髙牙大纛翩然到蘭䑓¶
<pb:KR4d0561_SBCK_016-17a>¶
鳳閣之間人皆仰之自此升矣如厶者言雖僣¶
越事寔昭彰祗縁以兎死狐悲未免較鶴長鳬¶
短溺猶已溺望明公擴仁愛之心刑期無刑變¶
𢙣党為仁良之俗幽明有感賛羙奚殚¶
　　代上江浙丞相求䕃叙啓¶
上書伏光範門韓愈以布衣自進斗酒酌新豊¶
市馬周于逆旅誰知仰止三台素非一日惟吐¶
哺握髮以下士敢披肝𤁋胆以陳情切念厶生¶
毘陵錫谷之墟客吳郡長洲之滸早年勤苦頗¶
<pb:KR4d0561_SBCK_016-17b>¶
讀父書連&KR0010;孤寒且罹兵燹竄妻孥于荆&KR0068;揮¶
涕泗于蓼莪學&KR0211;為箕學冶為裘尚頼傳家之¶
業在無父何怙無母何恃孰憐逰子之歸遲望¶
西日之長安歎南風之不競鬰鬰居此遑遑何¶
之芰為衣蓉為裳苐慚没世而無聞有&KR0018;先人¶
之遺澤&KR0082;求䕃叙願借恩光雖云無麟角鳳觜¶
之竒亦庶㡬竹頭木屑之用持衡留藻鑑天書¶
適降于九重随水上龍門巨浪可乗于三汲鯤¶
鯢變化鵷鷺翺翔兹葢伏遇厶官簡在帝心股¶
<pb:KR4d0561_SBCK_016-18a>¶
肱王室保江浙&KR0070;州之地障東南半壁之天以¶
和静鎮&KR0038;家量同文靖有忠勲塞天地爵比汾¶
陽公門之桃李欣榮薬籠之参苓並蓄五風十¶
雨頻年見隂陽調爕之功寸地尺天指日復疆¶
里廣輪之舊恩加衮舃銘在𪔂彛如厶者幸𫉬¶
瞻依宜䝉拔擢大木為杗細木為桷良工得&KR0038;¶
用之宜南山有臺北山有萊君子致太平之樂¶
永言報効盡力馳驅¶
　　賀上海石縣尹啓¶
<pb:KR4d0561_SBCK_016-18b>¶
&KR0048;官應列宿方照臨滄海之秋鴻毛遇順風乃¶
&KR0108;起青雲之日敬陳賀語兼進忠言甞觀時有¶
盛衰道無今古為國者必以人民為夲有司者¶
必以父母為心擾攘雖值于難時撫字合由乎¶
古道簡編𫠦載矩矱具存曰既庶既富而敎之¶
曰足食足兵而信矣曰孝弟可盡尭舜之道曰¶
忠信可撻秦楚之兵惟敎化能結其心斯&KR0108;𤼵¶
以盡其力小而一邑大則九州是道為農桒學¶
校之原其事乃錢穀兵刑之属苟一日而必葺¶
<pb:KR4d0561_SBCK_016-19a>¶
斯三年而有成倘不鄙常談老生洵可謂知言¶
君子厶官心存愷悌氣禀髙明先世稱萬石君¶
其道義傳家之乆今官為百里宰葢居功名𤼵¶
&KR3006;之&KR0004;以胸中𫠦藴之詩書為目下可行之政¶
事征科不廢撫字尤勤春風藹田野如春民無¶
愁歎明月照閭門似水吏絶喧&KR0349;釜魚之聲譽¶
巳聞堂鱣之禎祥必應行書上考佇見髙&KR0118;厶¶
幸属故知喜聞新政彼客燕皆能賀履豈窮猿¶
反不投林東入海西去秦儗&KR0082;依棲于賛老昔¶
<pb:KR4d0561_SBCK_016-19b>¶
無&KR0237;今五袴願同&KR0084;詠于吳儂¶
　　諸士友陳言陸同知誣枉事啓¶
排難觧紛窃慕古人之髙義舉直錯枉宜䝉當¶
道之公心芻蕘有言葑菲可采切見&KR0628;江州同¶
知陸公厶職居佐貳政出循良三載守官一亷¶
如水自許以赤心報國人皆知洗手奉公豈意¶
&KR0096;豪乃加排䧟以兵戍干有司之政以文移行¶
無𡚶之灾舁一夫病死身屍勒其子巧生詞訟¶
聚衆擁停屍之地環若重圍當官逼忤作之人¶
<pb:KR4d0561_SBCK_016-20a>¶
傷皆誣驗强梁若此毒害𩔰然越官職以横行¶
違憲章而不頋各州縣聞之而丧胆諸士民覩¶
此以寒心赫然恣逞其𠒋威甚矣有傷于治體¶
是可忍也尚何言哉仰惟上相之賢明俯察本¶
官之寃枉照覆盆之日月即見昭彰遏平地之¶
風波毋令䧟溺如厶等與夲官&KR0004;無私愛且隔¶
隣封聞一州有頼其主張知百姓多䝉其恩恵¶
昔頌徳于三江五湖之上今稱寃于萬口一辭¶
之間其言至公而無私𫠦願抑强而扶弱直為¶
<pb:KR4d0561_SBCK_016-20b>¶
壮曲為老當明曲直之情危而持顛而扶庶免¶
顛危之辱宜加采擇特賜施行¶
　　上量田徐孟二公啓¶
立國以經界為先當盡革其中之弊生民以稼¶
穡為夲方能供在上之需惟任用之得人乃公¶
勤而稱職&KR0082;陳梗㮣敢効芹誠甞謂朝廷革命¶
之&KR0004;才俊為時而出凡𫠦以體國經野皆可以¶
忠君愛民况皇家付尺度之公要農畝定租庸¶
之法甲是乙非者固當分辨鶴長鳬短者尤宜¶
<pb:KR4d0561_SBCK_016-21a>¶
折&KR0454;為前代除毒歛之蛇免後人為涸轍之鮒¶
此當務之為急其任非輕但至公而無私𫠦行¶
必逹厶官同心同徳無黨無偏志如百鍊之鋼¶
下為徺指事若重調之瑟能用改絃雖寸田尺¶
宅皆入版圗而賸水殘山猶䝉紀録田野既&KR0045;¶
其聲譽銓衡必録其勤勞同升諸公一臺二妙¶
厶生夲常郡寓此吳鄉如去邠而居岐敢因徐¶
而見孟願求荒圃學為老農春雨一犁駕烏犍¶
而東作青雲萬里看黄鵠之雙飛¶
<pb:KR4d0561_SBCK_016-21b>¶
　　上王知府啓¶
玉門関兩鬂秋霜歸来晚景金牛臺一輪明月¶
喜挹清輝人皆作未暮之春我&KR0082;快争先之覩¶
&KR0016;竹失随于童子杖藜敢謁于宵人既𫉬披雲¶
亦言獻曝甞謂農桒者民生之本學校者風化¶
之原其在有司亶為急務睠此常郡即古延陵¶
二十年兵革以來&KR0190;百里人烟&KR0082;絶犁鉏不作¶
絃誦無聞大田皆變為荆榛泮宫亦燬為瓦礫¶
今天下全歸于大統而郡中方集其遺氓如谷¶
<pb:KR4d0561_SBCK_016-22a>¶
寒而鄒律重嘘若絃㫁而麟膠再續民何以勸¶
惟恤民則民乃力農學何以興惟重士則士皆¶
志學𫿞一鼓而作氣必三年而有成田野闢而¶
賦税増敎化行而習俗羙上以副聖天子明詔¶
之意下以著賢&KR0022;侯善治之功斯文黼黻乎皇¶
猷舉世甄陶于清化渤海郡勸農龔遂復見于¶
今成都府興學文翁㒺專于昔茍二端之並舉¶
則百廢之具興幸無謂先生常談真可與古人¶
同傳厶官三槐世胄五馬恩榮金莖露之澄清¶
<pb:KR4d0561_SBCK_016-22b>¶
玉壺氷之㓗白有民人有社稷雅稱弘才為保¶
障為繭絲㑹能兼羙飽夙學于胸次急前務于¶
目前報主赤心待士青眼吐握行周公之禮謙¶
徳彌光循良希漢吏之賢芳名不朽如厶幸然¶
歸魯得此依劉三十年辛勤有廬&KR0082;訓城南之¶
子千萬間突兀廣厦願䝉庇天下之賢頌禱有¶
餘敷宣㒺既¶
　　謝孫大雅惠詩文啓¶
&KR0009;壮甫題草堂舉世頌髙公之句送李愿歸盤¶
<pb:KR4d0561_SBCK_016-23a>¶
谷至今傳韓子之文故詞章誠有可嘉則名譽¶
皆為不朽感承傑作敬叙謝言厶生長延陵夲¶
同鄉土喬居吳郡俱避風塵既聲迹之相聞且¶
音問之不&KR0376;千萬人之前常承説項十五年之¶
内惟欠識荆甞結巢為蓮葉之龜來詩甚羙至¶
還家若華表之鶴得序尤佳頋予生非李杜之¶
儔視𫠦作乃髙韓之比陽春寡和明月暗投巾¶
箱謹于珍藏棐几時乎圭復想丰采于氛埃之¶
外見肺肝于文字之間投桃報璚兹抒倩于尺¶
<pb:KR4d0561_SBCK_016-23b>¶
素如葭𠋣玉别請敎于丈凾厶官以申浦之澄¶
清鍾于姿禀以君山之蒼古𤼵于文章馳驅荘¶
騷岀入佛老鳴敎鐸東呉者乆投朝簮北海之¶
濵枕流漱石而有祖風弄月吟風而&KR0111;世慮山¶
中暦日看黄&KR0045;厄閏之年天上春風待紅杏𠋣¶
雲之日如厶者素慚孤陋雅愛交逰味六經如¶
嗜膏梁親三益便成膠&KR0238;江東暮雲之酒願與¶
論文山隂雪夜之舟尚期乗興雷門持鼓郢匠¶
揮斤¶
<pb:KR4d0561_SBCK_016-24a>¶
　　謝張雲門作詩序啓¶
魯直獻東坡二詩葢&KR0082;見瞻依之志士安叙左¶
冲三賦方能無非議之詞葢當世鴻儒乃後學¶
之龜鑑寸丹方感尺素具陳伏念厶田野草莽¶
山林樗櫟不揣鉛刀之鈍常持鉄硯之堅鮎上¶
竹竿徃&KR0010;之功名可𥬇龜巢蓮葉近年之身世¶
如浮八九家寂寞江村三千丈蕭騷白髮出言¶
爛熟作字迂踈寤疑辨惑以成編懐古思賢而¶
有録頽然詩癖&KR0111;乃途窮時&KR0573;𦞃為梁父吟或¶
<pb:KR4d0561_SBCK_016-24b>¶
掩鼻作洛生詠對明月清風而思玄度藴髙山¶
流水以待鍾期持鼓雷門&KR0677;珠&KR0784;頷得警䇿片¶
言而為幸豈舂容大篇之敢望珠璧暗投璚瑶¶
非報不識面而知肺腑可謂神交如冩容而見¶
精神珍藏手筆披雲未遂仰斗弥髙恭惟厶官¶
四海儒宗一門科第為時而岀不勝烏鳥之情¶
謝病而歸非為鱸魚之羙以東山吳之山水為¶
西漢之文章托古意于焦桐播遺芳于藂桂風¶
月&KR0109;懐江湖雅氣本磊落之竒才泉石膏肓烟¶
<pb:KR4d0561_SBCK_016-25a>¶
霞痼疾享優㳺之清福道則髙矣人皆仰之如¶
厶者敢不佩服斯文勉旃尔力幣甚千金之帚¶
榮哉一字之褒廢䋲墨不為拙工灼見用春秋¶
之筆經品題便作佳士惟恐孤月旦之評瞻望¶
依依臨書草草¶
　　儗與金壇縣告索尹氏寄書啓¶
賣金買書自是平生之志𠜇舟求劔難&KR0111;眷恋¶
之情雖吳霜巳白其頭顱惟秦鏡能明其肝胆¶
敬持尺素用冩寸丹念厶避地&KR0494;年泛湖連日¶
<pb:KR4d0561_SBCK_016-25b>¶
移舟至尹干橋下依乃姻家藏書如孔氏壁中¶
扄諸奥室物其多矣人皆見之三十年賤迹飄¶
蓬&KR0070;百卷常懐汗竹豈知𤓰葛乃變薰蕕以諸¶
史之青編昜兩牵之黄犢餘存簡牘悉入巾箱¶
屡云還合浦之珠竟不返連城之璧朝經暮史¶
&KR0082;重對于聖賢甲是乙非合辨明于官府是可¶
忍孰不可忍求之與抑與之與惟當道之至公¶
庶斯文之不墜聼其言也適我願&KR0006;厶官承恩¶
九重出宰百里乃氷其清乃玉其白如絃之直¶
<pb:KR4d0561_SBCK_016-26a>¶
如鏡之明以識時俊傑之才了積年繁劇之事¶
戴星岀入雙鳬暫止于金沙摶風扶摇孤鳳必¶
巢于阿閣厶逺來鄰邑如𠋣大山鶴溪水天影¶
㴠秋比琴堂之清澈米家船虹光貫日載書簏¶
以還歸¶
　　儗謝常州府官啓¶
曽参以同姓殺人其母甞投杼而走黔昜非在¶
家遘疾厥子乃驚心而歸奈何事出于鄰封甚¶
至弊生于夲邑幸大府能為辨析今㣲言合用¶
<pb:KR4d0561_SBCK_016-26b>¶
敷陳切念厶乙老窮居苦守株于横峴丁男逺¶
岀因負米于荆溪叠叠乎縣帖拘追纍纍乎里¶
人&KR0013;執始自三月三修禊之日皂𨽻登門遂令¶
八十八老耄之年倉皇赴縣換名字如雲翻雨¶
覆動文移則雷厲風飛䧟阱&KR0082;成&KR0224;羅交設南¶
阮貧北阮富姓雖同而産業不同東家丘西家¶
愚人有異而鄉閭亦異故奔訴甘棠之下䝉戒¶
懲𠜇木之徒號咷徹乎二天枉屈為之一雪伏¶
遇厶官等同宣聖化並著仁聲召父杜母之慈¶
<pb:KR4d0561_SBCK_016-27a>¶
祥春濡秋露礬弟梅兄之清白月映氷壺閭閻¶
響擊壌之&KR0084;城郭寢撃柝之聲行書上考佇俟¶
髙&KR0118;如厶者父子知恩鄉隣感徳覆蕉藏鹿夲¶
無夢于前時縁木求魚免受灾于後日報當啣¶
結力効馳驅¶
　　上周縣尹請𥙊頋將軍啓¶
孔北海表鄭公鄉人皆起敬文潞公題明道墓¶
學者知歸葢追敬于儒先寔有禆于風化敢持¶
尺牘用徹琴堂厶老不趋時心猶好古覧中吳¶
<pb:KR4d0561_SBCK_016-27b>¶
之勝㮣訪前代之名賢笠澤西頭皇天蕩烟波¶
相接葑門東畔頋將軍丘壟猶存藂祠𠋣馬鬛¶
之封荒蘚没龜趺之石每經斯地常念斯人生¶
為吳相之孫死有元公之謚華亭二陸&KR0004;齊名¶
得三俊之稱白羽一麾獨仗義平六州之亂晋¶
史俻書其勲業吳儂尚保其祠茔但每&KR0010;之烝¶
甞欠有司之𥸅豆不揣効豊干饒舌敢云煩陶¶
令折腰蘋蘩失薦于&KR0017;神桒梓愈加其恭敬此¶
非違道以干譽幸不以人而廢言恭惟厶官以¶
<pb:KR4d0561_SBCK_016-28a>¶
董賈之才為卓魯之政乃氷其清乃玉其白如¶
絃之直如鏡之明見義勇為當仁不譲有民人¶
有社稷國家委任之𨺚敎禮樂敎詩書流化承¶
宣之急行書上考竚見髙&KR0118;厶飄泊長洲蕭條¶
短&KR0260;投老二天之下知名両月之間其言至公¶
而無私其事似緩而寔急生芻一束其人如玉¶
望喬仙雙舄之鳬寒鴉&KR0070;㸃流水孤村弔華表¶
十年之鶴¶
　　干陳敬&KR0004;先生作懐古録序啓¶
<pb:KR4d0561_SBCK_016-28b>¶
懐賢千古&KR0147;綴緝夫前言借重一辭庶流傳于¶
後世窃有請也能無從乎睠我楚狂乆客吳中¶
過鳳凰嶺頋彦先之墓有感而傷傾鸚鵡盃李¶
太白之詩長&KR0084;而撃節甚矣疾薫蕕同噐忍乎¶
随桃李不言豆𥸅既請于有司丹青乃新其遺¶
廟屏除妖塜𥙊埽佳城縉紳皆為之&KR0084;咏樵牧¶
則嚴于禁約載嘘藜&KR0395;用冩蒲編于以𤼵潜徳¶
之光于以紀廢興之事過雷門持布鼓敢曵長¶
&KR0322;抉雲分天章煩揮健筆厶官居玉堂之署人¶
<pb:KR4d0561_SBCK_016-29a>¶
慕登瀛紬石室之書自當名世為士林冠冤演¶
王國經綸目短曺劉汗流籍湜大&KR0583;九萬里扶¶
揺直上之秋黄河三千年㑹見重清之日前程¶
逺大吾道光榮厶不揣迂踈尚希題品書八篇¶
因窮而著&KR0004;不效于古人賦三都得叙而傳誠¶
有望于今日¶
　　代上饒𠫵政啓¶
叔向知鬷蔑因聞堂下之言毛遂従平原乃脱¶
囊中之頴既古人有如此者豈今日獨不然乎¶
<pb:KR4d0561_SBCK_016-29b>¶
切厶㓜讀父書從逰都邑聞𫠦聞見𫠦見囿先¶
生長者之鈞陶歩亦歩趋亦趋習王公大人之¶
規矩辭親日下奉檄浙東干戈擾攘者閲五六¶
年鞍馬馳驅者知㡬千里及區區益升斗之禄¶
又紛紛服州縣之勞栖枳&KR0068;于慈溪望蓬萊于¶
滄海旣失怙恃遂用來歸兄弟飄零状若䘮家¶
之狗功名蹭蹬誰憐失水之魚然此𦞃不屈于¶
常人而其志敢&KR0111;于斯世家徒四壁壮氣横秋¶
但知讀書以聖賢為師未甞出門與流俗為伍¶
<pb:KR4d0561_SBCK_016-30a>¶
髙山流水頼有知音明月夜光忍令投暗鷙鶚¶
之書既作鯤鯨之化何疑惟大匠無可棄之材¶
宜小子有相依之志葠苓薬籠桃李公門恭惟¶
厶官俊傑識時耿介拔俗隴雲可悦巳常似山¶
中宰相之閑仁風載&KR0045;今復慰天下蒼生之望¶
胸次烱玉壺氷露文章垂金薤琳琅借箸而籌¶
入則告嘉謀于公府累茵而坐岀則𠫵大政于¶
&KR0340;垣已立立人先覺覺後行吾道于干戈之際¶
救斯民于塗炭之中㡬千仭廬山衆人𫠦仰五¶
<pb:KR4d0561_SBCK_016-30b>¶
百年名世非公而誰如厶者慕藺許年依劉今¶
日襪綫之才雖短葑菲之采不遺朝取一人暮¶
取一人莫非荷提撕之力待以國士報以國士¶
當不&KR0111;感激之㤙輕凟崇嚴重加悚息¶
　　上張太尉啓¶
蘇轍上韓太尉書𫠦願覩賢人光耀馬周寓常¶
中&KR0048;舘即能以時務條陳不揣下愚敢希前軰¶
敬以惜軍愛民之事陳于王公大人之前聞斯¶
行之時則可矣甞謂有民有社湏當畫䇿以治¶
<pb:KR4d0561_SBCK_016-31a>¶
安足食足兵乃可運籌而征討准今酌古𤼵政¶
施仁苟&KR0082;展心上之經綸必先察有司之利病¶
勿求近效宜作逺圗開荒田則爲富國之原設¶
屯田則爲守邉之計除民瘼則免誅求之苦積¶
軍儲則無匱之之憂廣塩𣙜之法則逺近流通¶
恤軍士之家則存亾感激凡兹六事盡在一時¶
日月雖明固難照覆盆之地風雨不動願䝉庇¶
廣厦之天布以新條革除舊弊惟其愛民如子¶
必不以人廢言詢我芻蕘敎人稼穡昜其田薄¶
<pb:KR4d0561_SBCK_016-31b>¶
其税民力方紓居有倉行有粮兵威自振幸無¶
吝一舉手一投足之力更勿辭三握髮三吐哺¶
之勤庶士夫得進其忠言而軍民免令其失𫠦¶
恭惟太尉相君英雄葢世度量容舟以崧髙維¶
岳之英&KR0149;為海納百川之&KR0109;度興利除害更張¶
漢瑟之絃革故𪔂新重作禹書之貢西鄙之烟¶
塵去逺東吳之風俗還淳見諸生如見大賔保¶
斯民若保赤子天上天下咸知向日之忱江北¶
江南共仰福星之照名垂竹帛勲在𪔂彛厶十¶
<pb:KR4d0561_SBCK_016-32a>¶
載風塵一篷烟雨辟地居淞江之滸憂天如杞¶
國之人功名雖負于素志窮困尚憐于黔首或¶
有一得何忍三緘知我春秋罪我春秋&KR0082;救顛¶
崖之辛苦待以國士報以國士终當範我之馳¶
驅俯竭葵傾仰希藻鑑¶
　　賀蔡敎授到任啓¶
建學立師夲三代之良法化民成俗即二南之¶
遺風夫以世衰而道㣲其必人存而政舉喜聆¶
木鐸敢進芻言睠此崑山舞丹崖之鳳石沛然¶
<pb:KR4d0561_SBCK_016-32b>¶
婁水接蒼海之鯨波以山川如是之竒况人物¶
由來之盛紛紛𩔰宦比比髙門豪如劉龍洲而¶
寓焉賢若李樂菴以居此適值近年之兵革遂¶
&KR0111;舊日之衣冠城郭是而人民非禮義廢而政¶
敎失幸鄉校之不毁今學宫之苟完有司奔走¶
于豆𥸅多士趋蹌于礼樂但龍蛇之混雜有鳬¶
鶴之短長中也餋不中才也養不才政頼鈞陶¶
之力仁者謂之仁知者謂之知豈無區别之心¶
惟自今秦鏡之明更不致齊竽之濫大杗小桷¶
<pb:KR4d0561_SBCK_016-33a>¶
匠氏固無棄才貴玉賤䃉識者自能定價嚴一¶
鼓以作氣必三年而有成恭惟厶官心醉六經¶
眼空四海杏花氊上重來鼔焦尾之琴荷蕢門¶
前試聼撃有心之磬胸次烱玉壺氷露文章垂¶
金薤琳琅&KR0494;甞居淮海維&KR0045;人共仰太山北斗¶
能不失前賢規矩真可爲後學範模苜蓿闌干¶
且莫厭一官之冷菁莪長育當挽回吾道之春¶
立登要津八居翰𫟍如厶者蹉蛇仕路流落他¶
鄉不能看長安之花乃亦采泮池之藻聞𫠦聞¶
<pb:KR4d0561_SBCK_016-33b>¶
見𫠦見星鳳見覩而快㢤歩亦歩趋亦趋蘭&KR0505;¶
乆居而化矣¶
　　為王叔才通吳伯善啓¶
魯連為觧紛而出斯為天下之竒陳平能宰社¶
而均終作朝中之相苟有為于今日亦何異于¶
古人今一見之窃有請也恭惟厶官河山清氣¶
丘&KR0676;閒情雖爵禄不入其心惟孝友是亦為政¶
車乗下澤称鄉里之善人楼卧上床夲湖海之¶
豪氣律吕鳴朝陽之鳳階庭舞荀氏之龍惟其¶
<pb:KR4d0561_SBCK_016-34a>¶
博古通今𫠦以出𩔖拔萃有文舉座上之客而¶
開樽常满聞鬷明堂下之言而執手相知近者¶
悦逺者來親踈無間剛不吐柔不茹好𢙣惟公¶
藏噐待時在&KR0022;必逹厶許年慕藺此日識荆&KR0359;¶
知有長者之風輙敢訴不平之事&KR0494;令猶子勉¶
作塩商同客嘉禾王吉父與成交昜親書片楮¶
孔方兄俱付撿收不料堕其計中&KR0025;此置諸度¶
外屡約屡爽轉富轉貧但知堆满屋之金不肯¶
返連城之璧况視予之流落尤縦意而欺凌獸¶
<pb:KR4d0561_SBCK_016-34b>¶
心忍負于朋儕狡窟乃居于仁里望公秦鏡照¶
我覆盆能扶顛以持危必舉直而錯枉風行草¶
偃水到渠成是猶觧𢧐國之紛何異宰鄉人之¶
社道之礼樂示之好𢙣豚魚必感而相孚失之¶
東隅收之桑榆犬馬當知其有報心有𫠦憤書¶
不盡言¶
　　為王叔才訴神文¶
亘古亘今人世有難明之事誰曲誰直&KR0017;神能¶
灼見其情雖聪明正直之有司必禍福吉凶之¶
<pb:KR4d0561_SBCK_016-35a>¶
有報請陳始末用徹幽明切念厶至正十有五¶
年作檇李異鄉之客統鈔三百餘錠買吳江同¶
姓之塩託在契交信從期約立文憑之一&KR0083;比¶
重諾之千金豈其反面無情從此掉頭不頋彼¶
已跨腰錢之鶴我乃求縁木之魚日徃月來馴¶
致遷延之乆雲翻雨覆不勝變詐之多故連年¶
空打白厓至今日竞成烏有交情既&KR0376;礼貌全¶
無本來似&KR0505;叔相知每去如魯侯不遇彼因積¶
富致鹺物之如山我則固窮避兵戈而失路不¶
<pb:KR4d0561_SBCK_016-35b>¶
念流𩀌之苦轉加欺㒺之心日月不照于覆盆¶
風雨自安于廣厦昔伊過我待為席上之珍今¶
我求伊視若眼中之刺是可忍孰不可忍如之¶
何末如之何既吿于隣里鄉黨之間當質諸上¶
下神祗之右吾言若謬甘受天誅彼語如誣當¶
受遭隂譴願洋洋之如在降濯濯之厥&KR0149;有感¶
必通如響斯應舉直錯枉必湏天理昭彰福善¶
禍滛庶使人心畏服¶
　　上周&KR0048;中陳言五事啓¶
<pb:KR4d0561_SBCK_016-36a>¶
李白識韓荆州雖萬户之封非其𫠦願鬷明見¶
鄭叔向惟一言之善得以相人今區區慕足下¶
之賢敢切切論目前之事上以禆國家之清化¶
下以慰郡縣之蒼生逺視&KR0082;明迩言可察兹葢¶
伏遇厶官乾坤清氣風雲壮懐向坐黄堂著蒲¶
鞭之善政今遷𦘕省冠蓮幕之諸賔有撥亂反¶
正之才盡扶顛持危之力心不&KR0111;乎向日義不¶
失于随時英聲蜚九重之天遺愛溢三吳之地¶
和氣挽回于寒谷恩光照及于覆盆見多士如¶
<pb:KR4d0561_SBCK_016-36b>¶
見大賔保斯民若保赤子能興利以除害不吐¶
剛而茹柔史編當紀其循良鈞軸政湏其賛畫¶
門墙羅列好多陪桃李之春𪔂鼐調和有大用¶
塩梅之日更勤吐握以廣咨詢如厶者甫里索¶
居太山髙仰折桂之功名蹭蹬衡門之心迹栖¶
遲雖讀書以聖賢為師但岀門則農圃為伍東¶
隣西舍痛遭毒歛之蛇南枝北風多作無依之¶
鵲太息愁怨之聲常聞于田里呌囂&KR0549;突之吏¶
每見于鄉鄰况軍儲不積則時有借糴之憂而¶
<pb:KR4d0561_SBCK_016-37a>¶
官俸太輕則必有侵漁之患此皆係百姓之休¶
戚疇能岀一言以𤼵揚惟大人肻念乎羣黎故¶
小子敢輸其忠赤非甚髙難行之事非荒唐謬¶
悠之談是曰是非曰非尚從公論聞𫠦聞見𫠦¶
見奚敢飾詞宜改絃而更張勿刓印而弗予他¶
有剥床而請者别當借箸以籌之溺猶已溺飢¶
猶已飢斯謂愛民之術仁見爲仁知見爲知&KR0004;¶
無私已之謀饒舌云云優容幸幸謹奉啓併以¶
𫠦言五事開具詣省幕以聞伏惟台慈鍳念¶
<pb:KR4d0561_SBCK_016-37b>¶
　　一開荒田¶
　夫民之有田猶魚之有水也魚無水則枯而¶
　死民無田則飢而斃原民之情豈不&KR0082;治田¶
　以養其生哉今長洲縣崑山州等處水深圍¶
　田積荒嵗乆無錫常熟等殘破地面荆&KR0068;連¶
　天其各處流移之民餬口四方而無卓錐之¶
　地是皆&KR0082;業耕以飬生者也但𫠦慮者犁鉏¶
　&KR0379;舉即有征科廬舍未完便當差役是以寕¶
　受艱辛且迯租賦寕甘窮餓不還鄉土每&KR0010;¶
<pb:KR4d0561_SBCK_016-38a>¶
　雖䝉官司招諭復業及委官勸農不為不至¶
　而民之𫠦慮如此遂成虚名况各處低田圍¶
　岸乆壊非一時可以修築積水甚&KR0359;非一時¶
　可以車戽必湏隔年料理以俟春耕田家作¶
　苦筆舌難盡如䝉呈逹省府行下各州縣&KR0191;¶
　勘荒田數目𠫵酌至元年間燕𠫵政開荒舊¶
　例聼令諸人請佃每年不過若干&KR0004;年官不¶
　徴粮私無租課應干雜役俱得優免次年公¶
　私半徵三年成熟然後全徴如此則人皆為¶
<pb:KR4d0561_SBCK_016-38b>¶
　飬生之謀而不惮工力之費　年間官粮¶
　&KR0070;增國家享無窮之利矣開此荒田官民兩¶
　便¶
　　一除民瘼¶
　為政以恤民為先若夫民瘼未除而謂能恤¶
　之者謬矣然今之民瘼未昜枚舉姑以前月¶
　切近者言之如崑山州等處去年旱澇相兼¶
　髙田則禾苗枯槁低田則積水㳽漫各都里¶
　正及佃户細民經官告状俱有堪信𩔰不期¶
<pb:KR4d0561_SBCK_016-39a>¶
　騐灾官吏不行詣田&KR0191;視從寔免征止坐各¶
　州縣衙門及諸寺觀逼令鄉胥里正一㮣伏¶
　熟繼後部粮官吏騐數納征其細民棄業迯¶
　亾十去八九但將各處里正絣扒弔打責限¶
　陪比破家蕩産终不能足幸蒙上司體察將¶
　里正人等𤼵下𫠦属州縣乃得䟽放立案擬¶
　于粮内帯征若今&KR0010;秋粮之時果于里正名¶
　下追征其里正百孔千瘡奚暇再剜其&KR0079;以¶
　&KR0024;于兹必着落原佃之人一同部内上下交¶
<pb:KR4d0561_SBCK_016-39b>¶
　征决致失𫠦况連年兵革擾攘差科繁重里¶
　正人等俱各消乏誠不能以一&KR0010;之𫠦收辦¶
　兩年之租賦縦使捶楚之下求而得之甚非¶
　國家愛民之意亦非諸大臣恤民之政也如¶
　䝉言諸省府移文郡邑從寛免征庶使里正¶
　之家免于破蕩力田之衆不致逋迯非惟今¶
　&KR0010;秋粮易于辦集而亦免下嵗荒廢其田矣¶
　除此民瘼斯民幸甚¶
　　一抑豪强¶
<pb:KR4d0561_SBCK_016-40a>¶
　貧富不等借貸有之舊制民間私債月息三¶
　分年月雖多不過一夲一利而巳誠良法也¶
　近年以來其宦豪富强之家乗人之急取利¶
　過倍少有逋欠凌虐百端或于借貸之時勒¶
　令併利作夲虚立文約明取三分寔收過倍¶
　之&KR0070;或有還欠利息倒換文憑利上生利或¶
　寛收窄放更昜斗斛或左右邀求減尅分例¶
　其舉逋還債之人阨于窮苦吞聲忍氣噤不¶
　敢語良為可閔上年幸而官府知之出榜禁¶
<pb:KR4d0561_SBCK_016-40b>¶
　約但乆弊不能頓除如䝉申明舊制定立罪¶
　名嚴加禁治庶使&KR0096;豪嗜利之徒畏惧憲刑¶
　毋蹈前非抑强扶弱公道幸甚¶
　　一積軍儲¶
　為國之要足食足兵然兵固不可無食而用¶
　也但頻年水澇嵗無全收如無錫常熟等處¶
　殘破之餘田地抛荒租粮减數今國家軍儲¶
　之用常恐不敷况凡有賞勞俱用米粟動以¶
　數百千石為無益之費至于青黄不接軍人¶
<pb:KR4d0561_SBCK_016-41a>¶
　有缺食之憂百姓有借粮之患窃甞觀之有¶
　司採辦米如珠璣濫賞嬴餘粟如塵土此理¶
　暁然人𫠦共見今後宜從省府移文禀知太¶
　尉遇有㓛賞從公斟酌或加以多爵之榮或¶
　犒之金銀等物樽節米粮以偹飢荒如此則¶
　倉廪之積日增月羡&KR0519;運可供軍儲可給而¶
　民無和糴預借之患矣多積軍儲公私便益¶
　　一增俸禄¶
　張官置吏夲以治民黜陟幽明&KR0082;其稱職然¶
<pb:KR4d0561_SBCK_016-41b>¶
　必湏俸禄足以養亷然後考其臧否而黜陟¶
　之庶可使之無憾矣今府州司縣之職最為¶
　繁難大小官吏之俸𩔖皆鮮少仰事俯育寕¶
　免索心洗手奉公誠不昜得其間以貪汚黜¶
　罷者固不足惜而清貧亷介禄不償勞者上¶
　之人當軫念之如䝉建言夲省告之太尉以¶
　官吏俸給之數酌古凖今量加增益如此則¶
　居官者可以&KR0376;貪墨之心而百姓無侵漁之¶
　患矣傳曰忠信重禄𫠦以&KR0134;士俸禄之增公¶
<pb:KR4d0561_SBCK_016-42a>¶
　道幸甚¶
　　賀偰知府到任啓¶
&KR0016;竹羣童争先逺迓杖藜一老敢進常談或可¶
比乎芻蕘庶無棄于菅蒯甞謂州縣作民父母¶
詩書為世範模必湏酌古凖今乃能承流宣化¶
蟠根錯節毋令挫利噐之鋒流水髙山正&KR0082;奏¶
朱絃之曲夫御吏治民之要惟正巳格物為先¶
吏或奸欺民多疾苦但鄉無呌囂隳突之吏則¶
田無太息愁恨之民照日月于覆盆轟雷霆于¶
<pb:KR4d0561_SBCK_016-42b>¶
蟄户寛猛相濟恩威並行省刑馴致于無刑聼¶
訟當期于無訟魯中牟之雅化官至司徒黄頴¶
川之循良薦爲丞相苟有爲于今日亦何異于¶
古人恭惟厶官屡世簮纓一門科第金薤琳琅¶
之文采玉壺氷露之&KR0109;懐花縣相傳藹仁聲于¶
荒服蒲鞭不用布徳澤于疲甿下車&KR0379;一月之¶
間比屋皆二天之喜皜皜乎不可尚恢恢乎其¶
有餘鷦鷯之巣一枝本非素志鳳凰之翔千里¶
方進修程跂予望之自此升矣厶素甞仰斗近¶
<pb:KR4d0561_SBCK_016-43a>¶
𫉬披雲過䝉禮貌謙謙喜聼政聲藉藉芘寒有¶
頼獻曝何慚三十年黄河一清坐待太平之日¶
九萬里摶風直上佇看大用之秋有猷有為善¶
頌善禱¶
<pb:KR4d0561_SBCK_016-43b>¶
¶
龜巢藁卷之十六终¶
