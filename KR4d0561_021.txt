# -*- mode: mandoku-view -*-
#+TITLE: 龜巢稿
#+DATE: 2015-09-23 10:27:04
#+PROPERTY: LASTPB  <md:KR4d0561_SBCK_006-1a>
#+PROPERTY: JUAN 21


朱二友文
於乎兩駒並駕兮同一蹶兩輪並進兮成覆轍秋氣肅
以成物兮羗蘭摧而桂折鳬鶴斷而可悲兮何短長之
足說嗚呼天乎
　　　祭徑山長老顔恱堂和尚文
<pb:KR4d0561_WYG_015-28a>
福慧俱足惟佛稱首能具而微世亦希有如我恱翁是
希有者德尊一代聲溢叢社蚤被殊渥著金伽黎所在
說法四衆依歸晚坐南屛雷鳴鐘鼔雨華西湖魚龍起
舞丞相授經化伏羣魔凌霄絶頂砥柱頺波慧以知㡬
福以歸休崑岡之陽為師莵裘師方退藏陵谷變改兀
如嬾融得大自在我昔避兵識師東林忘形儒墨結交
以心時有旦評稱師孝禪吾其敬之僧中子騫九流百
家問無不知吾其愛之僧中子期師之於予亦敬且愛
<pb:KR4d0561_WYG_015-28b>
片言可觀如拾珠貝我歸故鄉師贐其别歲時音問往
來不絶前年孟冬丈室信宿白雪陽春賡和舊曲寂滅
樂矣師固云然我思故交中心悁悁擷茗陽羡&KR0445;泉錫
山詞以抒情塔鈴吾言
　　　夫祭妻文
於乎誰無夫婦琹瑟相友惟汝與吾憂患白首粤自世
變家燬於兵扶老携㓜蹀血宵征具區之山龍馬留跡
羝觸藩籬㡬中鋒鏑載歸故邑遭歲薦饑裙無完布簪
<pb:KR4d0561_WYG_015-29a>
遺折蓍而於舅姑菽水朝夕生事死𦵏與我僇力烽煙
滿眼人皆岻巇頼而内助匪義不為我擔耒耜爾躬井
臼長育二雛庶亦肯構所居三徙非效孟母全身逺害
以避豺虎内外服勤乃成此室舁疾來歸庶安且吉而
飲而食而言琅琅辭絶而逝悲風滿堂六十四年不失
婦道雖逢百罹卒逢夀考嗟我父子痛心如割骨肉恩
愛際此契濶歲時烝嘗誰為薦羞我暑誰葛我寒誰裘
風雨孤燈室與誰處齊眉之案誰為重舉宅兆斯卜祔
<pb:KR4d0561_WYG_015-29b>
而姑嫜一酹永訣我淚其滂
　　　兩祖祝文
維洪武九年歲在丙辰七月初四日不肖孝曾孫某等
敢昭告於某官之靈伏念某兒子木不幸逢豸冠之怒
無辜屯鳯陽之田骨肉生離肝腸痛割以卑悃陳詞於
烏府蒙大臣請命於丹墀欽承釋放之恩幸獲來歸之
喜雖風憲紀綱公道之力卓然行之非天地祖宗隂隲
之靈何以得此天無以報祖何可忘謹以蔬果酒饌之
<pb:KR4d0561_WYG_015-30a>
儀用陳菲薦謹告
　　　考妣祝文
伏念某兒子木屯田臨濠如落陷阱而某原其罪狀揆
諸刑書為父者有可救之理於是扶憊觸熱赴臺陳訴
幸而臺官埀憐轉而上聞玉音俞允放歸養親此恩固
不敢忘也然某思之苟非蚤歲蒙父母教訓之力則懵
於義理昧於法律視其子可援而不能奮身為之則為
父之道有所未盡今也頼吾親之訓于昔年脫其子之
<pb:KR4d0561_WYG_015-30b>
難於今日恩其可忘乎况乎上之人所以矜恤所以釋
放使得仰事俯育而骨肉完聚者非天非祖宗有以相
之不能也嗚呼天無以報矣豺獺之敬聊表於親至如
父子受辱有玷先世其出於不幸而非繫乎不義而致
者惟天惟祖宗尚或宥之
　　　外舅姑祝文
伏念某兒子木比遭禍而屯田今䝉恩而歸里親戚骨
肉重獲團圞其為外祖父母者死而有知其必哀憐眷
<pb:KR4d0561_WYG_015-31a>
顧而隂相之也推情揆理義不能忘
　　　三兄祝文
惟我長兄有幹蠱之才而不得其夀由是而家人失節
門祚陵替幽𠖇之中不能無憾也必矣然而幸存一息
以嗣烝嘗如木識丁兄必愛之不啻若己子耳頃罹竒
禍屯種濠梁豈不為之哀愍哉今蒙國恩歸奉菽水又
豈不為之隂祐乎生而孝友死必不殊區區哀思詞莫
能既
<pb:KR4d0561_WYG_015-31b>
惟我二兄深嗜佛學早絶伉儷誓不與同室而生同穴
而死也早育二子長令出贅幼為沙門兄則超然自謂
在家出家矣避兵之日緇流與俱杳不知其所終此固
兄之素願也然而某佩服儒訓雅愛人倫念同氣不宜
冺絶命其子林以奉嘗焉今以木屯田而歸如獲再生
如脱鼎鑊吾兄以佛氏之心為心亦必為之慈愍焉
惟我四兄未壯而克家將娶而即世父母悲悼終身不
忘諒吾兄於父母之子若孫亦不忘也如木者幸脫屯
<pb:KR4d0561_WYG_015-32a>
種歸耕故隴以養其親以畜其妻子兄之喜為何如哉
兄無後人命吾子森嗣之以承祭祀尚其埀裕使得與
木䓁鼎峙而樹立也
　　　姊及姊夫祭文
於乎賢姊之生愛弟深至視弟之子己子無異木之屯
田姊必憂恚以今還家必喜而慰憫予暮年遭時不利
父子汙辱有玷先世所自釋者中心無愧微姊復生孰
語於是嗟而子孫俱殄疫癘歲時禴嘗頼女承繼我今
<pb:KR4d0561_WYG_015-32b>
摧頺百事俱廢念姊之心獨爾弗替姊夫善人義同昆
季庶㡬來格鑒此微意
　　　祭母舅文(代陳彦髙作/)
昔人有言見舅如母今我不見舅氏者閲四五年又何
異别吾親之乆乎瞻彼陽山追懐亂離脫萬死於虎口
幸重逢於盛世然而陵谷變遷各天一涯舅甥之情惟
天其知遭險人之排陷若參商而東西方鴻飛於魚網
奮病翮而來歸聞舅疾而往問渉雨路之途泥承訃音
<pb:KR4d0561_WYG_015-33a>
於中道乃匍匐而星馳顛崖之苦蒺藜之悲皆不能與
舅氏細數而陳之釋此憾者將何時耶言采溪蘋薦此
泂酌哀歌渭陽涕淚交落知乎不知神在𠖇漠
　　　任仲文祭妻祖文
翁於女孫親愛所鍾愛及其夫情亦與同既玉其成加
以磨礱藻雖不才感恩之隆服勤左右黽勉厥躬歡然
菽水庭闈春融金澤之濱瓢湖之東居凡三徙天風轉
蓬今年夏秋巨浸溶溶賦歛之蛇毒於射工避地蘭陵
<pb:KR4d0561_WYG_015-33b>
請謀吾翁去危而安翁樂其從瞻彼横山滄海駐篷將
營莵裘一畮之宫月有旬日往來憧憧豈其微疾藥石
㒺功我方抱持滫&KR1329;之供語音未絶瞑目而終嗟我夫
婦遭罹禍凶倚若㤗山山頹倚空頼有大母同此哀恫
棺以黄楊衣衾重重忍茲永訣涕泗霑胸潄詞而醊以
冩愚𠂻
　　　祭朱仲起文
生於東呉殁於西州七十四年陶朱之儔其生也有一
<pb:KR4d0561_WYG_015-34a>
㕓而弗處樂浮家以優㳺有二子而離居各専力於箕
裘其殁也繼室厚衣衾之具過百倍於黔婁女孫得藳
砧之良襄大事而能周視世之生不聊生死不得其死
者逈乎其不侔又何憾首邱之正與不耶某等或忝微
姻㑹晤無㡬或傾盖於東洲之濵或結隣於横山之阯
聞哭聲而匍匐徒往救而弗起兔死狐悲矧吾人耳一
觴敬酹歌用蒿里
　　　祭妻祖文(代楊彦澤作/)
<pb:KR4d0561_WYG_015-34b>
昔在童丱聞翁厚德邑之名門視為矜式遭時變故挈
家中吴人多覆轍翁行坦途陶朱之裝㒺有遺失食指
百餘乃保終吉陵谷既遷言歸故邱橋梓相須聿成莵
裘匪德之積曷云能爾隂隲自天灼見斯理如某不才
誤蒙采菲以孫妻之撫愛莫比每至甥舘誨言諄諄俯
育之意盎然如春及翁卧疴或輟或作往來問安眷顧
如昨七十八年如旦而暮眎諸夭閼實有餘祜所可悲
者永别終天女孫歸寧誰其眷憐某于羮墻思亦罔極
<pb:KR4d0561_WYG_015-35a>
薦此溪蘋灑淚霑臆
　　　祭鄒忠公墓文
公逰程門㳺楊比肩慎獨之學首得其傳孝於事親如
曽如騫移孝為忠厥德兼全補衮之闕蒲伏涕漣數惇
六罪羣邪凛然奈何城狐威福得専推落䧟阱炎風瘴
煙忤物固爾精誠動天遐陬峻嶺感應有泉處困而亨
斯文究研既釋論孟復觧韋編羲文姬孔羮墻見焉蔽
日雲開暫脫迍邅再寵再辱愈磨愈堅明月之珠薶光
<pb:KR4d0561_WYG_015-35b>
九淵鳯穴有雛赤霄翩翩暴白先志誣衊悉蠲徳薰晋
鄙埀四百年顯忠有祠奉嘗有田由宋而元有司豆籩
度守是邦追慕昔賢詢諸遺黎知公故阡増土鬛封起
碑之顛樵牧有禁溪山連延何以奠之秋菊寒泉仰止
髙風服膺拳拳尚享
　　　祭陳氏親母文(代曺子夀作/)
惟靈生衣冠之茂族作佳配於頴川相夫子以無違實
四德之兼全出鳯雛于丹穴奮彩翮之翩&KR1473;熊丸之教
<pb:KR4d0561_WYG_015-36a>
有法掌珠之愛弗偏予是以有東牀之選盖亦慕北堂
之賢方鳯占之叶吉結朱陳之姻㜕何飄風之不情折
萱花於歘然葭莩黯乎其失色朝露若為之涕漣念九
泉之永訣酒三醊於柩前靈洋洋其如在鑒此意之勤
拳
　　　子祭母文(代陳煥章作/)
嗚呼三子早孤皇皇疇依頼有慈親恩斯勤斯非徒養
之而又有以教之視我三子掌珠之惜遭時艱危基業
<pb:KR4d0561_WYG_015-36b>
蕩析萬死一生幸迯鋒鏑徙茲滆濵茍焉休息其不滿
於吾親之心者一子一孫介胄而殁居侍旁者但供其
菽水習史業者常離於朝夕每勞乎倚門之望鮮能遂
板輿之適所幸時康方安厥居孰謂微疾&KR0205;然云徂方
巫醫之並用竟永棄其諸孤嗚呼痛哉而今而後雖日
用三牲之養而吾親無復為之娯矣一抔之土無復窆
於呉矣徒感傷於風木媿返哺之慈烏奉觴永訣肝腸
若刳
<pb:KR4d0561_WYG_015-37a>
　　　祭陳母文代(陳彦直作/)
生長勾呉秀鍾林屋有林下風四德之淑隨世變遷家
此溪曲鄉稱姆儀徽音馥郁熊丸教子峙若鼎足伯為
督家仲則戎服季也刀筆縉紳刮目甘輭之供如食厚
祿斑衣諸子森如立竹春藹慈闈家用雍睦夀踰稀年
殁有餘福季歸自公撫棺慟哭烏鳥之情悲乃風木里
不巷歌弔者接躅某等姆儀之敬義當蒲伏言采溪毛
薦此&KR0812;醁肸蠁有靈眎同芻束
<pb:KR4d0561_WYG_015-37b>
　　　又(代李一泉䓁作/)
孟母以斷機教子成其子為亞聖陶母以剪髪待賔致
其子有大名世之為人母者茍能有其遺風則其子亦
必有可稱者矣若我陳母遺風伊何教子之功不鮮待
賓之禮亦多昭哉彼蒼降福洋洋八十指子孫之盛七
十三夀考之長東隣西舍愛同六親簞食豆羮饗如八
珍為一境之姆儀誠四德之淑人倐爾云殁孰不酸辛
時無張林淑德弗碑劉向不作立傳者誰我酹此巵我
<pb:KR4d0561_WYG_015-38a>
陳此辭亦庶㡬乎薤露之悲彤管之貽也歟
　　　祭萬氏子文
人與萬物一氣所鍾何乾坤之為父母有賦予之不同
顔路之子聖師之賢胡不永其年耶桞季之兄凶燄赫
烈胡不使短折耶羙牛山之木而厄於牛羊戕於斧斤
彼樗櫟之不才乃夀輪囷放梟囚鳯刖足麒麟若吾甥
之淳朴孝敬而夭者皆莫曉乎混淪某等忍痛雪涕敢
一問乎大鈞天雖不言聞必酸辛持杯酒以吊窮泉之
<pb:KR4d0561_WYG_015-38b>
幽魄亦以慰髙堂之老親親乎親乎慎勿為卜商氏之
䘮明徒貽誚於聖人嗚呼彼蒼聞乎不聞
　　　祭沈氏女文
維洪武十二年十一月初八日老姨公携其子以酒肉
祭於姨孫女沈氏之靈曰汝之父與吾子為弟吾之孫
中選汝父之雀屏今也如寳鏡之破於未照玉簪之折
於未成傷矣哉吾父子之情傷矣哉吾父子之情
　　　又
<pb:KR4d0561_WYG_015-39a>
某年月日老姨婆與姑娘等以酒果家饌奠於時娘柩
前嗚呼痛哉汝之生也母亡於七歲之初使汝不得蒙
其撫養汝之死也父役於千里之外汝不能與之訣别
未笄而善事繼母乆病而不弛女紅是皆可哀可憐而
可憾者嗟哉彼蒼何彭何殤骨肉之悲寓此一觴
　　　祭外祖文(代上海任仲文作/)
翁於外孫恩德俱厚三孫之中藻為最㓜維其㓜也特
恐愚陋其愛尤深加之訓誘翁自中年無心組綬湖山
<pb:KR4d0561_WYG_015-39b>
秋九風月杯酒幽花秀竹蒲石清繆翁於其間婆娑白
首陵谷之變干戈日乆危而復安頼天之祐八十八年
可謂遐夀為鄉善人其德亦懋甥孫紛然日在左右藻
則出贅翁為擇偶桑梓連隂聲聞雞狗犁鉏畎畝復客桐
江數月宿留廢禮百端辭莫能究比聞訃音痛心如剖
匍匐而歸豈云敢後以病莫前徒抱哀痛瓢湖之水難
洗厥咎翁其憫之庶㡬原宥雪涕陳情薦此簞豆
　　　為曹元度祭姑夫鄒桂堂文
<pb:KR4d0561_WYG_015-40a>
昔魯義姑抱姪遺子恩難兩絶義重如此公篤於親如
姑之情撫視其姪同乎所生念某昆弟稚孺而孤適逢
亂離干戈九區埀涸之鱗蒙激滄波無依之鵲乃棲瓊
柯恩以畜之義以淑之威儀語言教且朂之人皆蒺藜
我則袵席居吴數年如一朝夕陵谷變改公還故鄉某
亦里居烜以餘光咄彼青蠅竟涴白璧投畀遐荒混淆
瓦礫咸謂貂蟬將出兠鍪天定勝人無悔無尤云何不
吊廼渉重坎訃音之來痛割肝膽丈夫馬革死不顧身
<pb:KR4d0561_WYG_015-40b>
惟其骨肉極切悲辛巫陽之招魂其來歸桂子秋風髙
堂繐帷知恩㒺酧義蔑以報見公羮墻淚滿懐抱魯之
義姑我姑之夫書以厚俗疇茲董狐
　　　祭徐逹卿文
往昔避兵衆依于仁纍纍乎喪家之狗躍躍乎脫網之
麕公之視予騶虞麒麟暖蘭湯而濯足下懸榻而重茵
館婦子於别室撫臧獲如所親不以俗之數米而炊者以
玉其粒不以時有析骸而㸑者以桂其薪或戚或疎恩
<pb:KR4d0561_WYG_015-41a>
惠俱臻長筵燕集禮意慇懃是故人皆以和氣氤氲喜
色津津忘憂於板蕩之秋湛樂於熙臺之春殆若古桃
源之避秦也别公數年滄海飛塵干戈阻絶公殁不聞
迨歸里而聞之日覊縶於世紛欲一酹僑𤣥之墓閲屢
歲而因循竊嘗論之世衰俗薄狥利忘義者什常八九
公乃磊磊落落猶獨鶴之住雞羣然一飯之報吾志弗
信抑亦有愧於古人瞻彼膠山如隔兩塵舉匏樽以澆
墳上之土頌遺愛而云云酸風撼林嗚呼孔賓
<pb:KR4d0561_WYG_015-41b>
　　　為陳以貞祭王母文
昔在故里婦德著稱鍾禮郝法容儀具并暨孀居之一
紀羗玉潔而氷清今居蘭城母儀之懿捧檄有孫盡歡
甘㫖奉重闈之慈訓謹操持於胥吏故凡葭莩之親桑
梓之共莫不愛之敬之尊仰乎林下之風也樂善之性
本出天賦口不絶西佛之名如渇飲乎甘露其心愈慈
其髪半素諸兒女之通家每升堂而拜母起居問安匪
朝伊暮方菊月之下旬捧夀觴於初度安知彼蒼災祥
<pb:KR4d0561_WYG_015-42a>
竝臻賢孫有鶚書之薦大母則病入於膏肓巫藥罔功
遽爾云亡正所謂賀者在門吊者在閭變怡懌為䀌傷
矣衰絰之孫躃踊哭泣吐令伯之哀𠂻人皆為之嗚咽
不有彤管孰記高節采滆浦之寒藻薦郫筒之香雪拭
淚陳辭千載之别
　　　祭崑山張伯仁文
洪武之初傾盖如故買宅買隣日益清顧於時蘇城樓
櫓灰飛公脫陷阱欣然而歸人之所稱百鷙一鶚有猷
<pb:KR4d0561_WYG_015-42b>
有為抑强挾弱我所見者厚𦵏其父故舊不遺保障鄉
土數載之交視同懿親為公所憂里多荆榛縛虎而縱
反遭其囓鵂鶹夜啼興妖作孽室雖有繼卒以無嗣播
遷臨濠日以毁顇女之嫁者遽失其良兩婿承家池魚
並殃公在異鄉寸心千里骨肉傷殘痛何可已一紀之
别老我於家每聞竒禍為公怨嗟蒼天蒼天斯人何辜
困厄摧折乃至此乎客來今春謂公蒙恩難兄難弟同
歸故園予欲賀之恨臂不飛以詩言情不勝瞻依安知
<pb:KR4d0561_WYG_015-43a>
隔歲公已物故集師書來我淚如雨追念疇昔肝膽相
知各天一方徒云坐馳面不復晤魂其可招悲歌些辭
酹此一瓢
　　　生日祀考妣祝文
父母生不肖八十六年矣不肖雖不能為賢人君子為
世矜式然未嘗敢為小人之不臧也雖不冨不貴不能
顯榮其親亦未嘗飢寒失節以辱先也長太平之時則
微樹其業遭亂離之日而不殱於兵夫妻老者暖衣飽
<pb:KR4d0561_WYG_015-43b>
食早眠晏起不憂不慮以安以娱是皆天地之大恩父
母之遺澤也蒙天地父母之恩澤其可忘乎其可忘乎
所願者子子孫孫中外和睦𤓰瓞延蔓荆棘不生使不
肖夫婦如是安娱以盡其天年不乆牀褥全歸遺體尚
頼天地父母之靈有以隂相之始生之日釃酒以告
　　　冬至祀外舅外姑祝文
嗚呼悲哉仁而無後斯理之變而又遭世之大變也三
子八孫靡有噍類所遺之業盡屬他人顧為女為婿者
<pb:KR4d0561_WYG_015-44a>
耄無能為竟不能為立後人以為似續以承祭祀每一
思之慚色而已歎息流涕而已惟茲一陽薦此蘋藻溪
毛匪薦薦以此心靈之鑒之憫其所不能為者宜宥厥
辜
　　　祭唐親家母文(代陳以貞母氏作/)
德為母儀五十九年見而知者罔不稱賢昔我冡子多
幸自天雀屏中選以女儷焉主我中饋毫忽罔愆母教
之淑豈容忘筌昔在鄉里絲蘿纒綿今居毘陵同居一
<pb:KR4d0561_WYG_015-44b>
㕓姻婭之情益加於先靈在牀褥乆弗能痊曰女曰婿
常侍榻前我來問安飲食留連今也云亡骨肉棄捐為
子婿者公務所牽覊旅金陵未能言還女以孳育月輪
未圓棺弗能慿縗麻涕漣埀髫末孫其哀亦然我念疇
昔淚如迸泉有菲蘋藻供陳几筵靈其如在鑒此惓惓
　　　祭表伯母文代王仲孚作
昔居故里家為比隣綿綿瓜葛如朱如陳今茲異鄉亦
復如舊通家往還情日益厚靈以沉疴一載之餘匪朝
<pb:KR4d0561_WYG_015-45a>
伊夕候詢起居若我婦子均蒙眷顧食必分甘骨肉相
處孚方驅馳信宿而歸靈乃即世幽明永違匍匐往救
已不可得陳此薄奠涕淚霑臆
　　　祭王君夀文
昔在西塾廿有餘年公之父叔坐予講氊愛我敬我如
骨肉然公於此時鴈行聨翩敬以父執禮意勤拳規行
矩歩靡不勉㫋厥後一别陵谷變遷公守故丘我落海
邉萬死一生脱身戈鋋我東來歸公喜自悲喜獲再見
<pb:KR4d0561_WYG_015-45b>
悲歴艱危冠玉之美殘為瘡痍樓臺廣居化為茅茨衣
不文繡緼袍為宜食忘八珍啜菽如飴樹菊軒堦杖履
棲遲幹蠱有子蔚乎孫枝樂事以酒餘皆弗治佳哉蔗
境為鄉白眉吾嘗鼓琹滆浦之湄連城屢宿細論昔時
負笈之孫服受我詩自茲以來别多㑹稀花朝月夕每
有所思去年暮冬尺書載馳緣有義事要公共為安知
踰月遽然其萎偶出西闗路聞葬期彼祖輓者舟欲同
移眸子眵昏行且尼之送不執紼奠莫奉巵烈塘之東
<pb:KR4d0561_WYG_015-46a>
徬徨涕泪還家數日晝夜忸怩緬維前賢絮酒千里嗟
今之人跬歩或弛朋友道䘮恬不為耻擷此溪毛陳詞
尺紙物薄情深公必鑒之
　　　祭妻文
嗚呼悲哉靈年八十以微疾不兩日而亡人皆謂天錫
之福子孫滿堂衣衾而歛瘞之髙岡并餘一紀家居樂
康既葬而隣里騷然紛捉軍而驚惶使襄事之日而過
之則惡乎有數百之人祭奠於北堂縞衣而送䘮也未
<pb:KR4d0561_WYG_015-46b>
㡬而季子森為人謀陷嫁禍其身我扶憊而赴救詣郡
邑而具陳刀筆之吏欺天罔人妄移文於崑邑欲玉石
之俱焚頼公道不冺如屈蠖之得伸雪理而歸父子悲
辛以今思之六十年伉儷常居安而欣欣雖世變之秋
避兵海濱亦未嘗遭此之不仁信乎吾細君有可福之
善蒙隂相於大鈞也耶卒哭之祭遂致目(闕/)死而有知
不必我嗔吾知母之慈子必哀憐其遘迍奈何死生幽
明之分兒哭之慟我亦霑巾嗚呼哀哉
<pb:KR4d0561_WYG_015-47a>
　　　祭張溝南先生文
維洪武十六年月日同郡老友謝蘭謹遣孫塏以清酌
庶羞之奠致祭於故心友溝南先生之靈曰於乎近年
耆英晨星落落公在鄉邦雞羣獨鶴詩三百篇精華咀
嚼吐而為光光輝焯焯粤自蚤歲蜚聲臺閣遭時多艱
屢進屢却歸來故山雲卧一壑洪武更化羣髦進趨克
嶷有子首應而湏手持直筆追縱董狐如晳有參養志
而娯寳樹遽折悲風呌呼公無怨尤曰命矣夫中郎之
<pb:KR4d0561_WYG_015-47b>
女傳業於家丙申暮春郡志有作時我與公同秉筆削
甲可乙否語皆良藥别來數載心交如昨愛及吾兒義
尤不薄前年過我新秋夜凉中庭夜坐月白如霜劇談
千古把酒淋浪興盡而去東方未明去年夏五我兒云
亡公為墓銘九原有光吊我唁我喻以大方斗城之别
譙門夕陽自冬徂夏人多讚揚優哉悠哉新居草堂幽
花秀石池島滄浪不徒玩物世慮俱忘顧我潦倒理宜
溘先安知矍鑠乃在吾前四月九日訃音忽傳無妄之
<pb:KR4d0561_WYG_015-48a>
災網羅正纒葬不克送酒不漬綿每一思之淚如迸泉
病目昏盲舉歩欲顛塏持瓣香拜於靈筵鮑叔知我鑒
此勤惓
　　　姪婦祭姨母文
昔侍姨母東吴避兵我姑繾綣諸婦奉承及歸桑梓半
舍之隔歲時問候眷焉如昔今我娣姒等哭姑之淚未
亁而又哭姨母而永違母乎母乎見我姑於地下其能說
諸婦之哀思乎溪蘋拂霜薦此一觴阿翁悵悵作此祭
<pb:KR4d0561_WYG_015-48b>
章
　　　代常信孚祭親家母文
曩予之家幹蠱乏人賢郎贅居蒙養而姻維時魚軒雲
從析析繄我婦子獲瞻母儀事雖從權悉如所願舉室
驩然親親眷眷去年合卺蒙饋茝蘭愛子及婦恩出肺
肝顧予東牀每歸問安慈愛之深尚蒙埀訓所可喜者
起居樂康予嘗詣門亦得升堂别來未㡬聞有隠憂豈
意成疾竟弗能瘳訃音忽至婦子匍匐泣血呼天救不
<pb:KR4d0561_WYG_015-49a>
可得我來柩前奠此束芻區區哀忱靈其鑒諸
　　　冬至祭母文(代木森作/)
嗚呼痛哉每年冬至齋宿祀先母率諸婦供具酒食今
也中饋或有缺失誰懇懇而朂之耶每年冬至賀客過
門母語諸婦治具饔飱今也禮意或有懈怠誰諄諄而
命之耶一味之甘誰分諸幼耶糗餌之屬誰饟諸隣里
耶是則因莭序而追感者如此至若子孫之有室皆吾
母擇配而為之子之婦孫之婦其婦工有未善者皆吾
<pb:KR4d0561_WYG_015-49b>
母教而成之平居之日甘旨裘葛之奉則吾母弗求其
備温凊定省之禮或有疾則終日終夜木之濠梁屯種
森之滕州被刼林之客死新鄭吾母為之廢寢忘食晝
夜憂思痛苦哭㡬䘮明慈愛之情言莫能盡如此之恩
又皆在劬勞罔極之外今子之死者固不能報其生而
存者將何以報其萬一耶母兮母兮無復見兮冩此哀
𠂻矢弗諼於逺兮
　　　祝亡子文
<pb:KR4d0561_WYG_015-50a>
洪武十六年十一月二十一日老父命汝弟森持思賢
錄一簿置汝靈几酹之酒而祝之曰往歲板刻辯惑編
既成汝嘗執書立吾前而言曰不圖今日遂二十年之
所願欲矣汝於此時喜容可掬吾知吾兒推心父腹繼
而摘稿尤喜成速携二書之新行不兩期而瞑目今老
父偶逢於知己又為刻思賢之錄此汝之所冩者稍撙
節其簡牘工數月而就緒我已盲其雙目摩挲紙本無
復能讀於乎誰念其為之不易寳之如玉邪誰為其喜
<pb:KR4d0561_WYG_015-50b>
而傳之士夫俾咸丐乎道鄉先生之膏馥邪悲哉吾兒
身不可贖置此書於靈几猶挂劍於宰木顧觸屛之子
若孫絃將斷而復續覩物思人淚霑汗竹
　　　祭母舅文(代東洲黄氏作/)
嗚呼見舅如母念母不忘舅復厭世豈不永傷若我舅
甥世居邑里如鳥同林鷇育棲止版圖之謬牽連伏辜
天恩汪濊姑緩其罰脫網之魚頳尾發發七里八岡水
溢溝澮載欣載奔過都歴塊蒼髪黧面泥土裳衣忘乃
<pb:KR4d0561_WYG_015-51a>
劬勞負疾而歸賀者在門退不旋踵吊者之來乃哭而
慟如某至親洎諸姻婭痛不可忍涕淚交㵼將來休戚
無復相知俯瀝肝膽酹此一巵
　　　祭賀彦銘文(代陳彦髙作/)
南華有言曰上夀百歲中夀八十下夀六十一月之間
得開口而笑者或四五日而不能及也况遭世之岌岌
乎如公之生埀及中夀喬木故不為不茂遇陵谷之變
遷若摧枯而拉朽坐衣冠於塗炭脫性命於虎口元龍
<pb:KR4d0561_WYG_015-51b>
之豪氣雖衰丹穴之鳯雛方雊俄陸海之風波沉鐵船
而莫救有竹林之小阮尚枝梧於左右五六年憂患之
中能一笑如南華所言者亦烏有也嗚呼哀哉凡我親
舊居同里閭困蒺藜於世變之日喣涸轍於濡沬之餘
犁鉏乎荆棘之塲屋廬乎瓦礫之區若䕫蚿之相憐不
戚施而蘧蒢吉㓙慶吊出入起居或叙情於杯酒澆磊
落而欷㱆今也云亡痛當何如奠椒漿於三寵墮清淚
如蛟珠悲風愁雲送乃輀車
<pb:KR4d0561_WYG_015-52a>
　　　祭妹文
嗟我先世錫山故鄉曰朱曰陳閥閱相當乃以吾妹嬪
朱之良為婦而賢孝於姑嫜陵谷一變雲萍四方念我
兵餘如龜穴藏聿來依棲隣壁分光爾居再遷半舍相
望手足之情眷眷弗忘常念吾甥來我渭陽吾兒念姑
安問亦常焉知微疾遽爾云亡朱陳六親㒺不痛傷况
予潦倒孤鴈遑遑凴棺飲泣奠此壺漿
　　　祭妻兄文
<pb:KR4d0561_WYG_015-52b>
大哉天之所以為天兮宰萬物而幽𤣥雖陵谷而變改
兮恒福善而弗愆觀若人之始終兮蒙隂隲於彼蒼避
戎馬於勾呉兮渉畏境如康莊聚原鴒以救急兮作歸
鴈之同行舍故土之荒穢兮樹豐業於暨陽託家政於
仲氏兮日娯客以壺觴肆優㳺於桑榆之景兮家有餘
慶蹇予早歲有室兮得名門之女弟頼昆季之眷顧兮
於今四紀睠小阮亦僥倖兮辱妻以其弟之子悵東西
之相望兮多契濶而㑹少比安問而抵家兮喜棣蕚之
<pb:KR4d0561_WYG_015-53a>
俱好孰謂别無兩月兮聞訃音而絶倒惨余室中之人
兮姑與姪其同悲徒匍匐而莫能救兮淚滂沱而霑衣
奠椒漿而永别兮叙平生而陳辭
　　　除服祭母文(二月十四日為/兒子木等作)
齊衰母服也三年之䘮猶卒哭而再祥禫而除其服者
古之制也然劬勞重恩罔克有報孝思之心有不能隨
服而除者也於是撤靈帷於斯寢奉神主於祠堂歲時
烝嘗寓不忘之意也不忘者何敬與愛也凡吾親之所
<pb:KR4d0561_WYG_015-53b>
敬者敬之所愛者愛之則親之死猶無死也茍忘其親
則親之故舊或踈如途人親之孫子交惡為仇敵也以
若所為是不孝也觀夫孝之至者通神明不孝者必獲
戾於神明也過庭之訓諄諄有年勉而行之請質諸母之
靈也矢心陳詞終身戒也
　　　遷祖考神主祝文
嘗聞祠堂之制當設四龕以祝四世之親不肖幼年在
父兄之側失記髙祖考官稱髙祖妣姓氏故曩於兵後
<pb:KR4d0561_WYG_015-54a>
立神主由曽祖及禰而已虗設第一龕於茲數年今因
亡妻䘮既終其子木等奉母主入祠敢請遷曽祖居第
一龕曰祖曰禰從而遷之以第四龕安奉其母任氏候
應芳之殁然後改題髙曽祖禰稱號也不肖違失禮制
不能無罪惟尊靈恕之
　　　寒食祭曾祖墓祝文
頃頼先世德澤未冺𤓰瓞遺蔓幸繼烝嘗時維禁煙
隨俗展墓匪云報本庶不敢忘伏維尚饗
<pb:KR4d0561_WYG_015-54b>
　　　祭祖禰墓祝文
墓祭非古也以應芳不肖不克歸里不能以時省掃常
愧於心每年寒食展拜墓下豺獺之意庶效萬一尚冀
先澤埀裕後人有永弗替
　　　墓祭母弟祝文(代木等作/)
寒食墓祭雖狥俗禮為子孫者哀慕省掃亦庶㡬豺獺
報本之意焉惟慈母賢弟魂魄有靈必蒙歆格
　　　墓祭先兄祝文
<pb:KR4d0561_WYG_015-55a>
父母遺體本有三兄仲兄避世不知所終伯兄季兄並
窆於此時維寒食祭掃荒丘手足之情庶乎不忘
　　　娶孫婦祭祖祝文
維洪武十八年歲次乙丑三月初四日乙丑孝曽孫應
芳䓁以孫男塤於初五日丙寅吉辰娶本縣安豐南鄉
吕氏女為妻敢昭告於某官曰娶婦三月而廟見者古
㛰禮也近代之制以日代月各有義焉應芳輒敢㕘
酌古今從宜從俗擬於翼日親迎婦初入門先當謁拜
<pb:KR4d0561_WYG_015-55b>
先世以見不敢忘本之意然後祗見舅姑及諸姻眷自
茲以往庶得奉承宗祀蔓延嗣續尚頼遺澤埀裕弗替
謹以清酌庶羞前期祗薦謹告
　　　祭徐仲清文
嗚呼九流百家玉石混錯公隠於醫常之一鶚黄岐之
書孰云不知公得其要探𤣥索微如古兵法時用出竒
愽議閎辨吐屑霏霏蜚英蚤年鄉評衆推紫燕歴塊非
駘可希遭時艱危挈家勾吴藥石之靈字及豚魚長蛇
<pb:KR4d0561_WYG_015-56a>
當路報亦銜珠以之事親厚養為娱春風杏林名聲載
途所不忘者首丘如狐大明開天四海一家父母之邦
青氊故廬徴車聿至乃赴清都醫國之忠老莫能輸謁
告而還子孫怡愉蜂房合戸哺雀羣烏混迹市塵懸我
藥壺衛生之仁施於州閭佳哉蔗境餘人所無衣冠敬
共鬚眉皓如應芳忝交四世於此公有佳兒與我中子
同業於儒同出而仕惟余不猶一生一死公恤其孤與
諸孫齒誘掖激昻誨言提耳老我墻東相望尺咫頻年
<pb:KR4d0561_WYG_015-56b>
䘮明跬歩千里時蒙問訊或饋藥餌心親迹踈匪負知
己今公闔棺事皆定矣我未能然望風長喟束芻授孫
往奠靈几玉雪之姿羮墻宛爾載歌薤露商飇歘起願
言從逰脫屣滓泥存順沒寧庶㡬無愧
　　　遷葬二兄祝文(九月二十六日/)
元歴埀盡時盜之槌頷珠斷釧臂無處無之嗟我二兄
荒郊廢塜雖有後人漫不省視與無人同薪者芻者為
樵牧場而犁鉏者日侵月削又將為禾黍區矣應芳以
<pb:KR4d0561_WYG_015-57a>
同氣之通是可忍乎今重製二函遷瘞祖壠東南隅以
祔大父母父母及諸父之側竝封如前䕃以竹木嵗時
酒飲庶得享而侑食焉惟兄有靈妥兹幽宅
　　　諸親友祭曹子夀文
古之人有言狐死兔悲物傷其類况人為物靈居同閭
里有瓜葛之親朋友之義者乎又况子夀之為人善與
人交而有春風和氣者乎居常往來杯酒為禮或有時
而合歡雪襟懐之凝滯奈何轑釜之聲瓶罍之耻往往
<pb:KR4d0561_WYG_015-57b>
鮮克遂其意也欷㱆慷慨音猶在耳一月之餘痿而弗
起屬纊未定而闔棺訃音裁至而發靷東方載明虆梩
亟奄於横山之址凡我親朋惆悵而已其為骨肉至親
者又何忍而至於若是耶溪毛泂酌亟奠靈几遂成永
違顙而有泚
　　　祭唐仲傑文
公之子吾子之門弟子也吾之孫公以小友呼之過愛
而忘其齒也垣雖失怙如飲食數載慶吊吉㓙且能惓
<pb:KR4d0561_WYG_015-58a>
惓乎盡其禮也今公之殁胥靡也哉古人月明千里再
歌些詞魂兮歸兮寓永傷於匏樽一酹乎落花流水
　　　祭劉德祥親家文
人皆謂公有通濟之才設施之方且見識之長何始終
之乖張吾嘗以為江河之舟視舶而微非葦而杭能重
載而逺適可周流於四方或長河順流懸帆巨檣一日
千里快若飛黄或大江水逆石尤風狂釘石繫䌫隨波
低昻或脱難於盤渦或經險於吕梁或候潮而逗遛或
<pb:KR4d0561_WYG_015-58b>
阻氷而徬徨安知一夕怒濤舂撞盲飈簸颺遂顛覆於
鮫䱝之鄉嗚呼哀哉十四年間安危變遷以資禀之髙
明知有命之在天不怨不尤處之㤗然鄉之評旦前後
可甄有可稱於後者何異乎青史之傳嗚呼哀哉如某
者昔在東闗隣比相依承公以鍾愛之女為吾孫阿塏
之妻雖别多而㑹少獲通家而往來每黄耳之有信知
告老而有期擬祖孫同迓呼麯生以洗泥訃音忽至招
魂來歸塏也哭婦翁於四千里之外奈此願之乖違兩
<pb:KR4d0561_WYG_015-59a>
兒扶持奠此一巵文以抒瓜葛之情詩以冩薤露之悲
公知不知我泗霑衣
　　　生日祀先祝文
某之生斯世也九十一年每念劬勞㒺克有報也然視
不明聽不聰而猶有可覩之物可聞之聲肢體雖頺猶
能杖而行几而坐也方寸之天不蔽於私義理昭著而
能燭物是皆生我教我者之大恩也先世之恩報雖不
能實未忘乎心也况夫左右服勞飲食裘葛内外有人
<pb:KR4d0561_WYG_015-59b>
老老㓜㓜頗知義方非祖考埀裕之力焉能得如是之
樂也自今以往天年未盡喘息未絶皆感戴之日也家
饋殽羞先用祭享亦庶乎豺獺之報本也
　　　祭徐子忠文(代席彦適作/)
旦必有暮死生奈何或玉闗之不入或薤露之有歌或
馬革褁於外域或魚腹𦵏於汨羅是皆卓犖之士去鄉
井捐首丘而忘其考槃之阿也今公之殁類乎古人論
公平昔良可悲辛其家居也克肖而翁持身以儉約勤
<pb:KR4d0561_WYG_015-60a>
苦待人以和氣春風其户役也覊縻長安夢方尋於失
鹿事乃畢於盖棺嗚呼三子鼎峙峙乃公餗銜哀服勤
惟恐顛覆雖匍匐而莫救望鍾山而慟哭東牀佳婿淚
亦盈掬如某既忝姻婭且居鄉曲愲愲乎叶力同心董
征輸之萬斛覩丹旐之來歸極感愴於心目蓉湖采蘋
薦此&KR0812;醁
　　　武進縣學立先賢祠祭文(代陳知縣/易縣丞作)
昔之人以鄭公之賢而名其鄉以荀淑之子而里名髙
<pb:KR4d0561_WYG_015-60b>
陽葢地因人勝使山川人物皆為之有光今夫三先生
之産茲邑也道學之傳淵源二程發揮道妙有功遺經
劾當國以滔天之罪而貝錦乃成諫至尊以正始之道
而逆鱗敢攖觀夫感應之泉醉客之語則忠義之至通
乎神明若夫由大魁而演綸㕘大政而憂國者位雖不
同同乎一誠輔崇寧之初政知秦蔡之匪賢俄梁木之
俱壊徒流芳於汗青是皆可以為天下之師表百世之
儀型豈特為鄉里之榮哉某等叨蒙國恩民社之寄以
<pb:KR4d0561_WYG_015-61a>
先生祠諸學宫是亦祭於社之遺意詵詵諸生奔走粢
盛如將見之于墻于羮霑德薰於晋鄙何以異乎師承
吾將見金鐘之䜟復靈劍之聿興
　　　謝莊曾祖墓清明祝文
某嘗聞先世開封渡江蕃盛東西謝莊地因人姓三百
年來陵谷變遷自髙而上故壠茫然睠茲衰丘鬰鬰如
許即彼侵疆為外侮禦匝植松楸幽篁翳之弗樵弗牧周
垣衛之寒食清明聿來省掃追逺者心妥此蘩&KR0872;尚享
<pb:KR4d0561_WYG_015-61b>
　　　新河口祖墓祝文
丘墓之祭禮無所考然俗禮以清明祭掃其來尚矣茍
於此以盡其誠亦庶豺獺報本之意也幽明雖殊有感
斯應所謂洋洋如在者將見諸羮墻見諸堂封斧封馬
鬛封也某等雖不肖無似尚期埀裕以衍餘澤繼述弗
替尚享
　　　先考忌日祝文
父母之恩人皆㒺極惟吾父之鍾愛於某也既生之又
<pb:KR4d0561_WYG_015-62a>
能擇師而教之使日就琢磨黽勉樹立雖不克能馳驅
取青紫以舉其身以顯其親以澤其後人然此身頼訓
育之力不姦不邪不淪胥於習俗之陋於先世無甚忝
辱子若孫則矯枉就正識之無於農圃之間而我杖履
所至晏然棲息無飢無憂是皆吾親之遺澤未冺也此
恩此德之死不忘惟兹忌辰祗陳泂酌以鳴其感悰恭
請顯妣石氏安人同賜假享謹告
　　　祝先致語(代丁學古作/)
<pb:KR4d0561_WYG_015-62b>
奉先思孝聖賢之訓甚明事死如生祖考之靈可格焚
香代鬰鬯之灌秉燭為庭燎之光雖無鐘鼓鏗鏘惟是
豆籩奔走志意追思於齋戒儀容宛見於羮墻蘋蘩蕰
&KR0488;之毛靈筵可薦参苓姜桂之物相籠親儲谷陵兩變
於頻年城郭一㕓於今日如繩祖武勉讀父書豚魚或
昧於交孚時加修省豺獺粗知於報本歲奉烝嘗伏願
濯濯厥靈洋洋如在灾不生禍不作正頼乎厦屋帡幪
居之安資之深何異乎門閭髙大根深蒂固地乆天長
<pb:KR4d0561_WYG_015-63a>
　　　初進酒
生不封侯賜酒泉無人死作酒中仙一杯初進葡萄醁
且喜家庭有象賢　苾苾芬芬一豆羮丹𠂻寸許若葵
傾我祖我宗應歡喜自幸厨無轑釜聲
　　　再進酒饌
銀燭生花再舉觴滿堂渾是欝金香愁多莫問人間世
年少多為地下郎　不識駝峰翠釜烹羮名錦帯亦虗
稱一杯骨董如芹獻五味調和意盡誠
<pb:KR4d0561_WYG_015-63b>
　　　三進酒饌
孤兒碌碌混泥塵華胄遥遥出縉紳百拜勉循三獻禮
一年祗薦四時新　廟堂調鼎用塩梅四海蒼生笑口
開我手幸無窮鬼捩折旋三獻奉羮杯
　　　進饅頭
籠餅炊來玉屑香貽年喜得歲豐穰賢如脫粟晏平仲
應笑縮葱侯侍郎
　　　送靈致語
<pb:KR4d0561_WYG_015-64a>
切以欲表孝情勉循俗禮焚楮錢以代幣意在殷勤酹
桂酒以送靈魂歸寥廓下情不勝感愴之至
　　　祭曹子毅大使文(代諸親作/)
萬物之靈莫靈於人然人以異於物者秉彜方寸之天
不和而公不偽而真也惟靈身無毁傷不辱其親口無
萋斐亦近乎仁不汲汲以肥家不戚戚於謀身西園鬻
爵乘時取名東陵種瓜避時辭榮是皆過不吝改而復
其天真至若愛女而嫁不贅婿而效秦視其弟之子猶子
<pb:KR4d0561_WYG_015-64b>
意終老以歡忻非明理而能之乎彼昧於理而不能然
者寧不泚顙於泉下貽誚於鄉鄰某等親舊交接敬恭
相於悵幽㝠之永别感涕泗而欷㱆輀車發靷奠此束
芻
　　　子祭父文(代奔牛陳明/逺兄弟作)
哀哀父母生我劬勞欲報之德昊天罔極此尼山聖人
刪詩三百存此言為萬世之訓也凡為人子者報親之
心其可忘也况某某之痛親尢有甚於常人者元歴之
<pb:KR4d0561_WYG_015-65a>
末兵戈數年委棄桑梓流離異鄉其生也不能盡菽水
之歡其殁也不能求宅兆之安陵谷之變丘壠之失仰
愧俯怍無可奈何於茲又隔一宇宙矣今也倣昔人衣
冠之葬葬以木主巫陽些歌雙魂來歸於以寓安厝之
禮於以表追逺之心非敢謂報親之萬一也於乎哀哉
於乎痛哉
　　　祭姊丈何子潤文(代侯徳名作/)
猗歟吾姊得配君子梁鴻孟光隠德可比睠我弟昆骨
<pb:KR4d0561_WYG_015-65b>
肉無異賓朋之交或臧或否坦率忤物豈無微纇於乎
蒼天禍福倚伏乃著戎衣往役安陸折桞郡城别淚盈
掬十年夢寐每論𠂻曲黄耳書歸殷勤齒錄路越四千
親愛愈篤尚聞矍鑠慰我毣毣安知訃音遽云瞑目生
還玉闗無復可卜於乎蒼天何怨何尤嗟嗟我嬃舉案
無由兩地共哭痛心如抽爰命巫陽招魂道周香雪一
觥薦此蘋羞魂兮魂兮來歸首丘
　　　祭金親家文(代袁茂卿作金以運粮遼東巨船/五十餘隻官吏役夫千餘人回途)
<pb:KR4d0561_WYG_015-66a>
　　　　(遭風覆/舟而溺)
於乎平地風波陸沉者多航海而役奈&KR0275;母何魚腸𦵏
兮渺茫散精靈兮八荒巫陽銜哀兮籲穹蒼白雲悠悠
兮歸故鄉大矣哉尾閭無底渤澥無邉非精衛之石可
填豈彭咸之居能遷魂兮來歸閭井依然雙親能保其
妻子一弟服勤而力田逍遥倘佯何異乎生前某等葭
莩之親鄉曲之情援溺之手㒺措將迎之意宜傾言采
溪毛薦此一觥
<pb:KR4d0561_WYG_015-66b>
　　　祭湯母文(代吕輔之等作/)
惟靈春秋八十有七年林下髙風鄉稱姆儀耳聰目明
老而弗衰盡三從之道全四體之歸其早歲之事非所
詳知請以晚年所見而知者頌之男㛰女嫁各得其時
愛其男及其婦則能盡其慈親其女及其婿則無偏無
私其諸卑幼愛亦如之視姻眷如骨肉待隣里無陵夷
故其病也人皆扶持其殁也人皆涕洟而今而後侍奉
無期區區酌東洲之水擷横山之薇於以見親親之情
<pb:KR4d0561_WYG_015-67a>
於以表戀戀之悲靈其不昧鑒此哀詞
　　　祭重外甥女周氏文
維洪武二十四年十一月日龜巢老人謝舅翁擕子及
孫以清酌庶羞祭汝重外甥周氏娘子告之曰人不幸
遇世變而俘於兵如風雨落花藩溷泥途鮮或不汚汝
乃釋係累以配二千石之子冝其家而恱於舅姑此不
幸中之幸非人之所能圖也至如一念之孝念母孀居
廿餘年抱歸寧之願百餘舍渉艱闗之途德哉良人能
<pb:KR4d0561_WYG_015-67b>
與之俱服齊衰以終其䘮脫簪珥以恤其家睠我東翁
母嘗託孤亦欲報之以瓊琚凡如此類竹帛可書則昔
之所幸者抑亦有感於天而天賜之扶輿也今也一疾
斯須朝露溘然鬛封象服慈親墓田苐良人之悲有未
𦵏之親未笄之女汝何忍乎舍㫋吾意汝視斯世斯身
履氷臨淵玉石俱焚萬萬千千保遺體之全歸餘無憾
於九泉寥寥旌善亭令名誰為傳於乎蒼天
　　　代曹原度祭黄仲器文
<pb:KR4d0561_WYG_015-68a>
公平生與某為忘年交年雖不同身同澤臞韋杜桑麻
叔牙夷吾舊雨有時而契濶今雨有時而招呼往往來
來曽不計誰數而誰疏也夫以公晚歲言之一子出贅
鼓盆自娯或蒼頭而詩巻或長鬚而酒壺或載月剡溪
之舟或踏雪㶚橋之驢尋梅㸔竹清興逸如故人謂公
為荷篠荷蕢之徒嗚呼公之闔棺之日某客東呉不救
䘮於匍匐不送䘮於泥途每一思之涕泗霑裾酌彼潢
潦薦兹束芻
<pb:KR4d0561_WYG_015-68b>
　　　謝莊墓祭祝文
開封舊家軒冕烈塘隨龍渡江奄宅兹方豈無佳城海
水尋田敬惟髙堂祖封巋然清明祭掃豺獺遺意尚期
埀裕有永弗替
　　　烈塘墓祭祝文
人本乎祖猶物之天化育之恩疇能盡然維曽大父瓜
瓞蔓延幽幽殯宫宅此平原左三從祖我祖右偏兩伯
遷祔雙璧仍連五封十靈餘皆茫然天荒地老陵谷變
<pb:KR4d0561_WYG_015-69a>
遷尚頼遺澤箕裘勉㫋清明省掃薦此蘋蘩霜露之悲
永矢弗諼
　　　横山墓祭祝文(代子木作/)
哀哉慈親寂寞九泉吾弟與姪亦遽然而然言之痛心
有不能忘其言也夫親在則晨昬定省親殁則春秋祭
祀寒食上塚陳此饛簋雖不足報其劬勞庶循乎世俗
之禮維吾親吾弟及其子念之
　　　祭邵姨夫文(代孫垣作/)
<pb:KR4d0561_WYG_015-69b>
嗚呼先人在時我姨丈以肺腑之親往來之頻不逺三
舍有如比鄰至不幸殁於鄭校歸𦵏横山而姨丈弔之
祭之猶無異乎平昔禮意之慇懃也數年之間姨丈不
禄吾兄則折桂秋風時垣又失脚危途路迷而車覆母
嫠居子戎服母東呉子西蜀回視六親皆茫然置諸弗
告今也幸服役而過家哀辭一幅酸涙一掬吐母子之
真情於此來之一慟哭也尊無醇酎豆無㫖蓄聲容藹
然鑒此𠂻曲
<pb:KR4d0561_WYG_015-70a>
　　　新河口祖墳上祭奠祝文
維洪武十六年歲次癸亥二月初九日孝孫某敢昭告
於祖考妣伯父母祖父母父母從父母九位尊靈曰墓
祭本非禮欲子孫於雨露之春不忘厥祖從俗祭掃以
寓孝思尚冀遺澤使後人繼繼繩繩有永弗替謹以清
酌庶羞祗薦歲事謹告
　　　謝莊曾祖墳上築墻祭奠祝文
維年月日孝曾孫某以目昬不能逺去躬拜墓下謹遣
<pb:KR4d0561_WYG_015-70b>
𤣥孫某等代行敬昭告於曾祖考妣二位之靈曰人本
乎祖極恩如天祖世雖逺天不可忘睠茲故土殯宫猶
存繚以周垣以禦樵牧清明省掃歲修祀事尚祈埀裕
悠逺無斁謹告
　　　寒食祭妻墓祝文
余生與細君偕老君年七十有九我齒長於君者兩年
以余之潦倒而君稍强健也孰謂君先棄余而逝也君
骨肉之窆於此倐焉兩旬視時艱虞恨不能相從泉下
<pb:KR4d0561_WYG_015-71a>
以安其居維茲寒食擕子孫狥俗祭掃以寓哀思尚享
　　　寒食祭子墓祝文
墓藏而骨豈祭所乎然而爾之遺言有曰歸袝先塋子孫
姻戚歲時灑麥飯於松楸之下志願足矣今茲寒食扶
我擕幼設祭墦間以踐爾之言如爾之素志抑亦表長
幼骨肉之情吾子有靈尚飲食之
　　　代祭胡隠君文
惟靈世居東呉笠澤之濱厭處卑濕於茲卜隣同井為
<pb:KR4d0561_WYG_015-71b>
鄉埀五十春維桑與梓寖為婚姻待人以恭儉以律身
二子克肖搆穫惟勤貽謀諸孫佔畢其呻老福婆娑笻
杖幅巾如某等同一里閈往來侁侁以翁髙年而尊而
親翁雖不飲席必同茵笑語相狎翁弗我嗔春風童顔
喜色津津意其夀考籛鏗之倫何物二豎瘨我吉人我
來問安翁語諄諄别不旋踵哭聲遽聞追念疇昔涕泗
霑巾當此窀穸束芻具陳出門一慟悲風愁雲
　　　張彦實哀詞
<pb:KR4d0561_WYG_015-72a>
歲丁亥之仲冬丹陽張君彦實遘厲瘧疾不五日而逝
其友人謝應芳為哭之慟且歎曰噫君自小倜儻多知
謀尚氣節能仗大義平居論時事言如湧泉故縉紳多器
之其憂人之憂樂人之樂亦庶㡬杜季良之流歟苐峭
直不容人過遇强梗欲鉏去之用是或斂怨焉後至元
間邑大姓與令有隙且與君不相能因媒蘖其短詣部
使愬之謂君嘗為令納賄部使者初不能察稍加淫刑
欲强服焉令恐噤不復辯君受挫辱至數日終不忍加
<pb:KR4d0561_WYG_015-72b>
誣於令若是者非伏義能之乎至正初里有横逆君疾
之一日乃自殘其幼搆大獄以䧟君之季子聞者股栗
君處之裕然詣郡邑雪理卒能脫其子之械以械之他
如姻舊及凡與之逰者顛則扶之危則持之若是者又
不可一二數但惜乎負竒崛之氣時不見用終於此而
已於乎吾彦實之死可不為之哀乎然而象賢有人君
又能擇其最肖似者為仲氏之後使先世之業並立弗
墜則彦實之死猶無死也奚哀為雖然哀者人情也禮
<pb:KR4d0561_WYG_015-73a>
曰哭死而哀非為生者也予與君素相知而氣質且相
類狐兔之悲疇克自己故為之辭以冩其哀云
天胡為兮生楩楠構大厦兮無不堪匠石不遇兮老雲
巖天胡為兮生龍媒鹽車困兮駿骨埋名駒汗血兮凌
風埃折瑶華兮山之阿望羙人兮不我過我心傷悲兮
淚滂沱
　　　夀上人哀詞
浮屠夀道傳蘓人也年三十嬰暴疾不終夕而逝其親
<pb:KR4d0561_WYG_015-73b>
戚師友以及鄉里之人也咸哀之予之哀則又有己私
焉吾聞道傳為兒童時既棄家學浮屠越數歲慕徑山
古鼎師化風往事之為入室弟子未㡬師命典教藏聲
譽蔚然已而振錫逰諸方㕘禪門老宿聞見日益廣操
履日益堅被緇艾茹蒿芹泊如也一日念親老無他侍
養飄然來歸朝夕奉滫瀡以荅顧復之恩又築室西林
閉門讀天竺書且旁通百氏會其歸趣閲五六年矻矻不
少暇庸詎知遽止於斯邪吁夫道傳之聰敏勤苦早歲
<pb:KR4d0561_WYG_015-74a>
入徑山之室典教藏已卓犖不羣使歴階而升足為叢
林師表矣道傳乃退然自守而卒無聞也養親而不得
終其志力學而未能發乎文辭以黼黻斯道此衆人所
共惜而為哀者也予於道傳初無葭莩之親鄉里之暱
䘮亂之際傾葢如舊舘焉以安其居榖焉以盡其禮愛
之敬之二載猶一日視親戚鄉里殆有過焉以今思之
可不重為之哀乎或謂彼佛以寂滅為樂而道傳深究
厥旨必樂於逝矣奚哀為予曰不然吾今哀道傳者情
<pb:KR4d0561_WYG_015-74b>
也其樂與否非所論也夫情動於中而辭出焉辭而哀
之亦以示不忘云
大鈞賦物兮物胡不侔深谷蘭摧兮蕕生道周良農服
田兮祈榖有秋禾方秀實兮賦以螟蛑於乎哀哉伊人
好修天其渺茫兮吾將誰尤
　　　哀鶴辭
至正八年秋盜夜入吾友諸葛用中氏之家殺其鶴於
後圃已而盜被執詰之盗吐其實當其穴墻之時鶴長
<pb:KR4d0561_WYG_015-75a>
鳴警之既穴而入鶴奮翮而前若將力禦焉故遇害用
中於是惋惜流涕褁之席坎而埋之縣文學汪君以敬
為作瘞鶴銘進士王君伯恂又為之誄然則鶴之死可
無憾矣然余於是重有感焉夫物性能警盜者狗也非
鶴也警盜而鳴亦已異矣禦盜而死不亦義乎人為物
靈求其舍生取義者猶不易得况禽鳥乎葛之鶴其可
謂義鶴也已矣故哀之以辭其辭曰
鶴兮鶴兮瘞彼髙岡爾鳥其形心人之良鶴之斃兮狥
<pb:KR4d0561_WYG_015-75b>
於義兮骨朽名存猶無死兮
　
　
　
　
　
　
　龜巢稿巻十五

<pb:KR4d0561_WYG_016-1a>
欽定四庫全書
　龜巢稿巻十六　　　　元　謝應芳　撰
　　詩
　　　雪巢為馬仲良賦¶
馬鞍山髙數千尺考槃之阿環大澤梅花為屋¶雪為巢
窓户玲瓏空虚白諸公衮衮登雲梯若¶人奚獨能幽棲
澹然素志絶華藻要令朴俗還¶標枝藍闗策馬官逺謫
居延牧羝氊盡囓何如¶雪飲樂巢居更與党家風味别
<pb:KR4d0561_WYG_016-1b>
梨雲無夢清如¶許膝上兒郎賦冰柱此生此樂慎勿移
聽取龜<md:KR4d0561_SBCK_006-1b>¶巢老人語¶
　　　次韻答許西溪¶
憶昔送别黄花秋烏紗破帽霜滿頭别來作詩¶屢問訊
夢中載酒時遨遊兵戈同歴二十載鵂¶鶹夜啼雲靄靄
全家老稚幸逃生又閲桑田變¶滄海啓榮之樂今有餘
勿謂比榮年不如峴山¶一望三太息襄陽耆舊晨星踈¶
　　　次韻自述
<pb:KR4d0561_WYG_016-2a>
百年有限耻求仙數口無饑頼薄田菰米熟來<md:KR4d0561_SBCK_006-2a>¶連日雨
菊花開到小春天方從易外窮羲畫無¶復詩中泥鄭箋
客至酒盃時一舉開籠放鶴舞¶蹁躚¶
　　　送婁主簿赴京考績¶
吳霜如雪㸃征衣匹馬之京小𨽻随鸞棘特書¶良史筆
鳳臺重覽謫仙詩天開景運榮文治年¶少多才際盛時
野老送行無贐物梅花折去臈¶前枝¶
　　　寄張以誠二首<md:KR4d0561_SBCK_006-2b>¶
<pb:KR4d0561_WYG_016-2b>
入城一度一相尋為愛論詩識趣深歳晏杜門¶寒不出
折梅要寄隴頭今¶
　　　二
蘭陵市上澒囂塵藥杵聲中樂隠淪兒軰荷鉏¶今日去
一株添種杏林春¶
　　　雪舟棹歌(并序/)¶
　　湖南潘公珍仲自號雪舟以耆艾之年監¶稅江隂
　　縣洪武戊辰冬赴京考績語予曰¶今將告老于朝
<pb:KR4d0561_WYG_016-3a>
　　得㫖則扁舟載雪而歸矣¶雪舟之興盖與山隂王
　　子猷有不同耳吁<md:KR4d0561_SBCK_006-3a>¶昔者陸公紀官滿欝林歸舟載
　　石使當日苞¶苴有物則奚用是石為哉公之雪舟意¶
　　盖如此若夫鴟夷子皮之舟装江南重寳復¶竊取傾
　　國之尤物随之汚衊五湖遺臭千¶古其視吾載石
　　與雪者不翅霄壤今雪舟¶之歸雖未可必然其志
　　趣髙潔如此雖在¶市朝亦必為清白吏是亦不歸
　　之歸也予¶嘉之故為作雪舟棹歌三章以道其樂
<pb:KR4d0561_WYG_016-3b>
　　云<md:KR4d0561_SBCK_006-3b>¶載雪兮孤舟帆江風兮中流蘭槐歸兮無恙吾¶將老兮
滄洲¶
　　　再歌
剖肉兮藏珠抱玉兮求沽悵斯人兮非¶吾徒尋鷗盟兮
侣樵蘓¶
　　　三歌
舟揺揺兮江水長五老玉立兮遥相望¶解吾纓兮濯湖
<pb:KR4d0561_WYG_016-4a>
湘樂吾之樂兮未渠央¶
　　　送王主簿赴京考績¶
三年一枝此鸞棘一息萬里方鵬程長安西日¶舉頭近
匹馬北風行色清朝廷考績埀令典臺<md:KR4d0561_SBCK_006-4a>¶閣交薦蜚英聲
隣封野老頭雪白也折梅花作¶送行¶
　　　雪巖詩為江隂李縣丞作¶
瞻彼雪巖太行之隂玉樹瓊林纎滓弗侵雪巖¶峩峩巖
有薜蘿有美君子居巖之阿峩峩雪巖¶蔚蘿如昔時止
<pb:KR4d0561_WYG_016-4b>
時行不泥其跡雪白而清巖静¶而深曷其似之君子之
君子之心始終一節謂予不信¶如彼巖雪¶
　　　寄希物先楚蘭江二禪老<md:KR4d0561_SBCK_006-4b>¶優缽花開五百年連枝香徹九重天恩承雨露¶移金刹
語帶煙霞潄玉泉虎踞龍蟠多古迹燕¶來鴻去又新年
老夫嬾著遊山屐空仰崔嵬夕¶照邊¶
　　　過烈塘祖墳里人牧牛于壠上以詩呈郡¶邑¶
鳳橋之西烈塘東我祖我禰馬鬛封向來松柏¶蟠蒼龍
<pb:KR4d0561_WYG_016-5a>
灰飛煙滅邱前風十年天造開鴻濛恩¶沾萬國生育同
壟頭萌蘖春蒙茸藤枝棘花雜<md:KR4d0561_SBCK_006-5a>¶青紅牛羊斧斤集如蠭
一年一度一掃空白頭¶遺孤抱哀恫麾之不去欺龍鍾
無階上天訴天¶翁吞聲躑躅淚滿胸府公頼有渤海龔
琴堂長貳¶明且聰令行如風偃蒿蓬樵夫牧人乃絶踪
將¶來宰木蔽幽宫九原感戴恩無窮嗚呼九原感¶戴恩
無窮¶
　　　懐成都監倉趙執中三首
<pb:KR4d0561_WYG_016-5b>
擲去任公舊釣竿龍墀拜命即之官丈夫志在¶功名外
蜀道行來自不難<md:KR4d0561_SBCK_006-5b>¶　　　二
七千里外芙蓉城四五月間鶗鴂聲月俸支來¶賸沽酒
莫遣閑愁取次生¶
　　　三
公餘訪古碧雞祠官栁野梅皆可詩我欲見詩¶知雅興
如何黄耳到家遲
<pb:KR4d0561_WYG_016-6a>
　　　寄熊元修¶
五湖三泖一&KR0751;仙心骨俱清地更偏睡鴨燒香¶書屋裏
閑鷗結社釣磯邊絶憐芳草無塵土又¶喜黄楊閲閏年
熟客不來清晝永南山相對兩¶悠然<md:KR4d0561_SBCK_006-6a>¶　　　晚香亭為蔣公勉作¶
維莫之秋百草不芳惟菊有華晚節之香君子¶擬之金
玉其相顒顒卬卬氣凌風霜回視春葩¶綺羅靚妝及兹
凉秋掃跡窮荒菊也特立澹乎¶坤裳我佩爾紉我帶爾
<pb:KR4d0561_WYG_016-6b>
纕厥徳之馨匪飡其英¶亭有三徑里猶柴桑亭亦有池
永同南陽宜爾¶父子眉夀無康矧有佳客駱盧王楊髙
堂起居¶階庭趨蹌玩物適意其樂洋洋鄙人作歌以侑¶
稱觴<md:KR4d0561_SBCK_006-6b>¶　　　題龔景良傍梅書屋¶
南昌山水非不佳卜隣直欲傍梅花花開歳晚¶香滿屋
清致不減林逋家三間茅宇大如斗四¶壁圖書雜蝌蚪
腹笥便便不自多汗竹之編長¶在手有時門外雪三尺
<pb:KR4d0561_WYG_016-7a>
羣籟無聲人絶跡梅花¶立雪似游揚不作桃哀憔悴色
春風滿面笑相¶看知我鐵心同歳寒他日移居玉堂署
應有品¶題稱二難洛陽牡丹春比屋日夜沉酣沸絲竹¶
何當聆我讀書聲亦若聞韶觧忘肉<md:KR4d0561_SBCK_006-7a>¶　　　次韻荅毛雲莊并簡太希先生¶
吾聞天台之山冠東南蔚有清氣非雲嵐山髙¶一萬八
千丈石頭毛髪青&KR0436;&KR0436;鍾靈仙釋踵相¶接求為世用疇
能堪不知三綱九法是何物浪¶説千巖萬壑能窮探雲
<pb:KR4d0561_WYG_016-7b>
莊先生隠君子非仙非¶釋棲苔龕胸中氷滿壺頭上雪
一簮羲皇以來¶書盡讀熱官不要詩仍湛草堂侣有北
山鶴菊¶泉飲比南陽潭清風日掃三徑竹寒霜歳熟千¶
頭柑齊名子陳子不愛功名酣坐談風月只松<md:KR4d0561_SBCK_006-7b>¶麈卧遊
山澤非桃驂老夫恨臂不羽翼翩然飛¶去時相叅四壁
同馬卿一褌如阮咸猶喜盤飡¶菜有二十七生世年踰
八十三忘機頗覺白生室¶造道尚欲青於藍向來行路
如棘澁今乃茹¶荼猶薺甘小山老叢桂滄江倚枯柟愛
<pb:KR4d0561_WYG_016-8a>
君傑作¶神氣壯睠我孤陋顔色慚蘭陵府主蓮幕客皆¶
云此詩壓倒方雲菴赤手鯨牙力可拔薫人雞¶舌香微
含餘波及我老孤研清入肺腑蠲焚惔¶一朝怪事出幕
府口不忍語非三緘令威到家<md:KR4d0561_SBCK_006-8a>¶兮能自談¶
　　　常郡經歴鄭履元禮吾友天台陳太希之¶門人
　　　到任數月家人至而元禮病疫而¶殁寡妻稚子
　　　遑遑無歸予作二詩以哀¶挽之¶
盲風歘起怪禽呼吹折琅玕樹一株何事天公¶渾不管
<pb:KR4d0561_WYG_016-8b>
生年多賦道旁樗¶
　　　二
琅玕樹折鳳巢傾膽落鵷雛抱母鳴故國欲¶歸䨇羽弱
哀哀啼作杜鵑聲<md:KR4d0561_SBCK_006-8b>¶　　　延陵野老歌送張太守¶
延陵野老巾滿霜送侯入朝歌道傍歌中不解¶說循良
但云三載安農桑官無煩苛歳豐穰饑¶有菽粟寒衣裳
我侯興學扶綱常授經諸生踵¶陳襄一鼓士氣弛而張
<pb:KR4d0561_WYG_016-9a>
劍井亦復騰輝光訟庭¶春來莎草長風行四邑方泱泱
九重天語星使¶將五馬夜趣天官裝黎明馬出金斗坊
羣氓猶¶挽青絲韁銓衡郡才進巖廊將見列郡皆龔黄¶
連歩拾級登廟廊佩鳴珩璜謹趨蹡掖垣紫薇<md:KR4d0561_SBCK_006-9a>¶花自香
甘棠之愛民弗忘大江東流青海洋¶我思悠悠未渠央¶
　　　寄吕教諭覔惠山泉¶
木屐上山老無力茶鐺覔泉猶累人目光直射¶九龍角
胸次欲浣三斛塵水符分竹果如約石¶牀焦桐堪作薪
<pb:KR4d0561_WYG_016-9b>
君當知我鄙肉食一瓢不厭平¶生貧¶
　　　寄袁子英¶
横山東望崑山逺江水西來海水連每辱手書<md:KR4d0561_SBCK_006-9b>¶論著述
猶如面晤奉周旋微陽喜復飛葭管大¶有重書汗竹編
若問老夫兒女事曾孫又抱小¶春前¶
　　　謝余提學摘藳序¶
虚譽何人説草𤣥雄文為我冠蒲編諸公共美¶金聲擲
兒軰争誇石刻傳篛褁小團陽羡月缾¶封新汲惠山泉
<pb:KR4d0561_WYG_016-10a>
故鄉風土殊蕭瑟聊作梅花寄¶海邊¶
　　　挽吳母曹氏<md:KR4d0561_SBCK_006-10a>¶賢母無復見孤兒痛奈何絳紗空幔在彤史闕¶文多林
竹冬猶筍㕓氓巷不歌蹇予妻若子垂¶涕憶委佗¶
　　　代王尚絅挽吳母¶
澱山湖上避兵時總角曾聞阿母慈霜野不教¶兒子出
冰池竟得鯉魚知生前冠冕升堂拜死¶後芬芳婦徳碑
愧我不才俱靡及抽毫遥寫楚些¶悲
<pb:KR4d0561_WYG_016-10b>
　　　次韻賈教授暮春言懐<md:KR4d0561_SBCK_006-10b>¶琴有徽音劍有光惜哉江海老張蒼且將濁酒¶供瓢飲
何必明珠用斗量壇杏作花紅樹暖泮¶芹抽葉翠波香
鼇山邈在天東北時復瞻雲首¶一昂¶
　　　寄萊陽縣丞蘇偉正¶
觸熱訪而翁萊陽書適至而翁釋離憂吾儕慰¶馳系青
雲發軔初甘雨随車沛旱歲竟豐穰天¶恩更汪濊㕓氓
九衢舞海市百靈喜魁然英妙¶年際此太平世蹇予八
<pb:KR4d0561_WYG_016-11a>
十翁懐人二千里哦松<md:KR4d0561_SBCK_006-11a>¶公務餘食檗珍珠比魏公百韻
詩仕學有遺軌¶
　　　錢孝女詩¶
斷臂耻受汚剜目示守節斷髪割耳鼻亦截忍¶棄夫家
甘毁滅吁嗟錢氏女孝心亦如之剟肉¶於股療阿婆想
當持刀入手時精誠黙感天翁¶知百靈撝呼走神醫肉
乃化作藥石糜溲除淋¶液腹除癖如以湯泉澆雪釋婆
無呻吟女弗戚¶隣翁里媪皆嘆息予生慕忠孝老去仍
<pb:KR4d0561_WYG_016-11b>
惓惓每¶見返哺烏如甫拜杜鵑願言屏䲭鴞不與同戴<md:KR4d0561_SBCK_006-11b>¶天竹林寒筍冰池鯉澤中堇菜籬根米天其埀¶恩錫孝
子董狐盡為書青史¶
　　　和江隂鄭教諭登樓¶
為愛君山好每登樓上頭一氊渾不冷有酒更¶何愁歳
月江流急人生泡影浮興來歌舞罷倚¶檻看天不¶
　　　次韻答陳推官¶
珍重新詩遺華於翠織成披雲天似洗連日雨¶頻傾大
<pb:KR4d0561_WYG_016-12a>
府羣英聚清朝列爵榮正湏康濟力膏<md:KR4d0561_SBCK_006-12a>¶澤被蒼生¶
　　　和陳推官過余公祠<(公諱闕字庭心元進¶士安/慶路總管守城死洪武初)
　　　　(勅建元忠臣/廟謚忠宣公)¶<
砥柱廻瀾屹吕梁安知誰武復誰湯六年守戰¶孤臣死
一代文章萬丈光草木荒城威肅肅丹¶青遺廟貎揚揚
悲歌沃酹知何日北斗持來挹¶酒漿¶
　　　殷孝伯輓詞¶
憶昔覊旅中片言識鬷蔑十載忘年交兵戈正<md:KR4d0561_SBCK_006-12b>¶騷屑(闕/)
<pb:KR4d0561_WYG_016-12b>
　　　　知子早卓越春秋參五傳窮¶源見澄徹(闕/)
　　　　　　　　維時陵谷¶變遵飬卧巖穴洪武更
化初鋒車聘髙潔辭勞¶忤當路一命萬里徹志違烏鳥
飬淚忍啼鵑血¶咸陽火方燼教雨沃餘烈奐輪周孔廟
駿奔豆¶籩設庭生書帶草青青比蘭茁孤雲日在望縮¶
地恨無訣遄歸一覲省亟去兩踰月老夫獲晤¶語清風
濯煩熱著述亦已多討論心愈切安知¶三叠歌竟作千
古别招魂頼遺孤魂歸母埀絶<md:KR4d0561_SBCK_006-13a>¶於乎世之人賦命何優
<pb:KR4d0561_WYG_016-13a>
劣或厭飫八珍子獨茹¶冰雪或稳歩康莊子獨蹊阬隉
行行止於斯矩¶歩踵先哲崑山雲氣慘婁江水聲咽誰
為有道¶碑修名罔磨滅¶
　　　哭盧知州(諱熊字/公武)¶
束帛三徴出薜蘿雲堦歩武正逶迤飄風動地¶須臾靜
奈爾琅玕遽折何¶
　　　二
雪手灘流理繭絲一襟華藻竟何施秋風夜月¶華亭鶴
<pb:KR4d0561_WYG_016-13b>
又作悲聲似昔時<md:KR4d0561_SBCK_006-13b>¶　　　送浦良能之安陸府代父從軍¶
秋風凉秋夜長徃哉讀父書超然出戎行詩書¶元帥古
來有縉紳先生今汝望¶
　　　寄徐伯樞縣丞¶
逐客多焚晝錦衣謫仙喜得夜郎歸古來白¶雪詞難和
此去青山志不違洗馬池邊楊栁暗¶卧龍岡上豆苗肥
獨憐棣蕚秋蕭瑟又見西風¶旅鴈飛
<pb:KR4d0561_WYG_016-14a>
　　　某巢居病瘧有客自青門山來者語予<md:KR4d0561_SBCK_006-14a>¶曰賢太
　　　守過道鄉佳城以弔以酹且為¶之扶植仆碑添
　　　土舊封又將築周垣而¶䕶之殘山剰水皆有徳
　　　色某聞之喜不¶覺其疾頓愈起坐午窓老硯濡
　　　墨筆是¶詩以記盛事洪武十年歳在丁巳七月
　　　十日¶也¶
世有文潞公乃立明道表明道表不立斯文尚¶幽𦕈時
有孔北海乃稱通徳門通徳門不稱大¶儒曷推尊古人
<pb:KR4d0561_WYG_016-14b>
今人同此心當風正欲披其襟<md:KR4d0561_SBCK_006-14b>¶嗟予巢家子騶子傳道
龍門天下士一朝扣天¶闗獨立批龍鱗祗恐緑衣黄裳
悞人主安知炎¶煙瘴雨危其身萬里投荒挺霜竹歸來
青山竟¶埋玉迄今二百九十年陵谷幾畨經變遷折角¶
麒麟卧荆棘復見薄侯駐熊軾鬛封添得烏銜¶土頽碑
扶起龜趺石先生九京知不知名在人¶間益輝赫孔北
海文潞公今人古人將無同青¶天髙髙不可問白楊為
我呌西風
<pb:KR4d0561_WYG_016-15a>
　　　題夜潮圖<md:KR4d0561_SBCK_006-15a>¶昔余夜醉錢塘酒看潮八月中秋後銀山湧出¶海門來
潮聲殷若雷霆吼此圖之作知幾年當¶時景物皆依然
雲山兩岸淡籠月雪浪一江髙¶拍天一觀頓覺毛髪立
再觀祇恐衣裳濕扁舟¶漁子任掀舞别渚鷗鳬自翔集
奔騰澎湃無足¶驚人間平地風波生乗桴尼父果浮海
從遊我¶亦跨長鯨¶
　　　郭府判惠佛面竹杖盖以佛狀而名之矧¶夫節
<pb:KR4d0561_WYG_016-15b>
　　　有交互之異旁生兩枝末復為一<md:KR4d0561_SBCK_006-15b>¶視他杖殊不
　　　同詩以謝之¶
頎然此君生越裳化身無乃是空王生來丈六¶紫金相
復現太乙青藜光孫枝並出比能秀老¶節交錯成文章
只恐化龍飛入海尚煩垂念瞽¶倀倀¶
　　　呈府官求刋思賢録¶
忠公神遊白玉京鳳凰無復朝陽鳴寥寥二百¶九十載
其文况忍成漂零某也束髪頗嗜學四¶方掇拾手不停
<pb:KR4d0561_WYG_016-16a>
珠聫璧合綴方册字字句句含<md:KR4d0561_SBCK_006-16a>¶芳馨向來避地東入海
挾書幾落長平坑還家¶暗投科斗壁何異寶劍埋豐城
郡公宣化重名¶教斯文要俾晦復明顛呼鐵筆寫堅木
彷彿中¶郎鐫石經螢窓雪案人快覩妙語炳如懸日星¶
顯忠不須庵忠鄒無用亭牽裾伏蒲想儀型儼¶然見我
鄉先生¶
　　　題徐良夫耕漁軒¶
我本耕漁人喜子與同志子居中吳山水窟比¶我延陵
<pb:KR4d0561_WYG_016-16b>
更佳致太湖三萬六千頃七十二峰連<md:KR4d0561_SBCK_006-16b>¶紫翠山皆可畊
水可漁無復紛紜嬰世累朋游¶日接慎威儀酣酒賦詩
時適意客來遺我金蘭¶集儼然承顔依玉立因以今人
思古人與客評¶論重於邑輟耕莘野赴阿衡後人嘵嘵
疑割烹¶擲去漁竿佐周武鷹揚之勞亦良苦當今盛時¶
伊吕多幽棲正宜安薜蘿山中小草或浪出千¶慮鮮能
無一失願言飬髙持素心百鍊不改堅¶如金相過未擬
聆跫音寄言時復相規箴
<pb:KR4d0561_WYG_016-17a>
　　　生日口號<md:KR4d0561_SBCK_006-17a>¶餘生重作太平民雪色綾袍皂葛巾兒業經鉏¶能飬志
家居瓢飲不憂貧屋頭箇箇慈烏喜堦¶下翩翩舞鶴馴
此日誰為湯餅客孟光相對髩¶如銀¶
　　　二
秋菊春蘭各有時頽然老我一書癡脚跟不識¶青雲路
頭髪空成白雪絲怕醉有時曾止酒遣¶閑無日不吟詩
傍人若問今年幾八十年前五¶歳兒
<pb:KR4d0561_WYG_016-17b>
　　　送聰上人<md:KR4d0561_SBCK_006-17b>¶蘇州有即常州有今雨來時舊雨來銕限門前¶人立雪
寶華堂上鼓鳴雷九州禹貢包時橘十¶里吳王醉處梅
請與淡翁論古意老夫朝暮亦¶浮杯¶
　　　送僧歸四明省母¶
同根華蕚兩三枝甘輭能供老阿㜷不用睦州¶蒲織履
睦州因得賦歸遲¶
　　　二
<pb:KR4d0561_WYG_016-18a>
吳霜如雪滿袈裟正月闌珊可到家别有一般¶清浄供
髙堂設法向摩耶<md:KR4d0561_SBCK_006-18a>¶　　　送鄭教諭進表之京¶
束氊黌舎跨征鞍奉表朝家慶履端虎拜三呼¶稱萬夀
龍顔一笑宴千官酌來天上葡萄酒洗¶去胸中苜蓿盤
官様文章新製作老夫刮目待¶歸看¶
　　　過天寧寺閲行中和尚澹居稿知其邃於¶易學
　　　兼長於詩故寄此
<pb:KR4d0561_WYG_016-18b>
西來祖業繼箕裘旁入儒林託泳游二雅什中¶歌矩度
九師注外易源流松堪受記皆摩頂石<md:KR4d0561_SBCK_006-18b>¶解知音亦㸃頭
逸興飄飄誰足擬白雲飛度楚¶江秋¶
　　　次韻陳推官元旦作¶
東風楊栁驛橋邊香雪沽來斗十千早飲屠蘇¶懐舊俗
遥瞻閶闔賀新年萬方人樂昇平世五¶色雲開咫尺天
廊廟器成今未晚著鞭姑讓祖¶生先¶
　　　正月十四日代簡招鄉中親友
<pb:KR4d0561_WYG_016-19a>
上元之前日將午相邀諸公集環堵山瓢持作<md:KR4d0561_SBCK_006-19a>¶鸚鵡杯
畦蔬擷取龍根脯兩兒肅客衣襜襜老¶夫鶴立梅花檐
照天蠟燭夜有月勿謂寒舍無¶燈相棄嫌¶
　　　寄管伯齡兼簡陶呈甫¶
前年詩寫心聲去今日人來口信通一自初交¶經世變
兩無相笑坐文窮崑山氷柱軒窓外笠¶澤煙波賦詠中
更憶南隣龍頂竹曾留東走鹿¶皮翁¶
　　　張伯仁兄弟濠梁蒙恩還鄉<md:KR4d0561_SBCK_006-19b>¶
<pb:KR4d0561_WYG_016-19b>
客行二月初三日詩到千墩寄二難且喜江南¶春氣早
不聞濠上雨聲寒花時多釀酴醿酒芳¶館重修芍藥欄
徃事真成塞翁馬正須招集笑¶相看¶
　　　簡伯仁里中親友七人¶
臨濠人歸去年夏故園花開今兩春看花把酒¶應共樂
訪竹題詩毋厭頻紅塵車馬跡不到滄¶洲魚鳥人相親
老夫遥望徳星聚乗興幾回車¶欲巾<md:KR4d0561_SBCK_006-20a>¶　　　聞趙朋南免官還家作此代簡并以孝女¶傳求
<pb:KR4d0561_WYG_016-20a>
　　　詩兼寄毛世延熊元修¶
水村先生氷雪姿一襟清氣溢為詩不同不異¶頗奇崛
歩趨李白仍委蛇夜郎歸來脫塵屣濯¶足淞江太湖水
雞壇有盟知弗渝書或浮沉况¶杭葦衰年萬事皆遺忘
咏歌之樂殊未央請觀¶側陋出純孝援筆為揚蘭蕙芳
毛公世業詩三¶百白華補亡求必獲更煩漚社語閑叟
定有隋¶珠照方册<md:KR4d0561_SBCK_006-20b>¶　　　舊冬十二月初四日次子林赴京初九日¶入覲
<pb:KR4d0561_WYG_016-20b>
　　　十三日授開封新鄭縣學教諭即¶日之任時雨
　　　雪連數日寒甚眷焉于懐¶久而不釋¶
兒别䨇親到日邊承恩徑著逺遊鞭一千里外¶汴梁路
十二月中氷雪天楊震未期堂有鱣鄭¶䖍何愧坐無氊
只今偃武修文日正欲鸞膠續¶斷絃¶
　　　服霞道人歌<md:KR4d0561_SBCK_006-21a>¶服霞道人本仙骨隠居琴川山水窟朝看鼎食¶暮鼎烹
富貴於人果何物道人忘世味祗服山¶中霞却青精棄
<pb:KR4d0561_WYG_016-21a>
胡麻八珍視同泥與沙扶桑飛¶出金老鴉氤氲五色摶
精華呴嘘呼吸間入腹¶皆河車手持九霞觴頭戴三朶
花松風為作洞¶仙曲絶勝金谷鳴筝琶一經不學乃無
術麻姑¶送酒徒爾誇吾服吾霞吾自足安知世有萬羊¶
禄夷齊餓死良可憐留得清名傳汗竹秦人採¶藥尋蓬
山好兒好女無復還漢宫空設盛露盤<md:KR4d0561_SBCK_006-21b>¶銅仙為之淚汍
瀾元霜本非霜絳雪亦非雪請¶從服霞道人逍遥指㸃
空同授真訣
<pb:KR4d0561_WYG_016-21b>
　　　貽五牧劉永真¶
昔賢五牧家何在今爾幽棲地甚偏種秫每供¶彭澤酒
煑茶時汲惠山泉錦鳩呼婦雨初歇丹¶杏作花春正妍
堪笑老夫頭似雪興來尋戴過¶前川¶
　　　雲牧詩為楊同知賦¶
廬陵美山川穹林古喬木雲椏三千年遵飬卑<md:KR4d0561_SBCK_006-22a>¶自牧靜
言求放心雞犬常在目朅來陟雲衢半¶刺剖符竹牧民
如牧羊四郊春草緑草豐羊茁¶壯亦有飽眠犢豈無敗
<pb:KR4d0561_WYG_016-22a>
羣者其藩或輕觸約之¶鞭用蒲所履繼前躅致身將青
雲岳牧聫佩玉¶佐主牧天下庻類頼蕃育雲牧懋厥功
吾言此¶芹曝¶
　　　王叔明雲峰圖¶
王郎多學畫最工筆法似舅松雪翁松雪之書¶妙天下
以書為畫妙亦同想當灑墨成雲峰豪<md:KR4d0561_SBCK_006-22b>¶氣壓倒陳元龍
層巔崒嵂摩蒼穹咫尺可論千¶萬重嵐光翠滴天無風
若有微籟鳴杉松於乎此時¶此畫復誰有我為此甥懐
<pb:KR4d0561_WYG_016-22b>
此舅¶
　　　秋林讀書圖¶
春風不著長安鞭秋林讀書年復年百篇蝌蚪¶自為寶
三足蟾蜍誰與憐目光爛爛走金電口¶角泠泠飛玉泉
老我東家兔園册尚分隣燭教¶曾𤣥¶
　　　題村田樂圖<md:KR4d0561_SBCK_006-23a>¶老人村老瓦盆常作雞豚社不識州縣門阿翁¶醉倒阿
婆笑膝上吚鴉弄乳孫
<pb:KR4d0561_WYG_016-23a>
　　　六月八日得次子書并書久旱髙田未秧¶是夕
　　　連雨三日喜而和之¶
新鄭書來劍井邊方將隂石捶荆鞭雷霆夜作¶三更雨
江海寒生六月天不惜空囊沽緑螘從¶教破屋濕青氊
北窓風響蕭蕭竹如聽南薫奏¶五絃¶
　　　去冬送鄭教諭如京詩為天寧聰公沉滯<md:KR4d0561_SBCK_006-23b>¶至今
　　　年六月轉託發還故作此并元詩¶寄鄭¶
一詩代折送行栁半年竟墮無何鄉祗因沽酒¶謝不敏
<pb:KR4d0561_WYG_016-23b>
尚謂道術能相忘髙堂談經多士集澄¶江濯纓清晝長
為問襄陽兩耆舊歌鳳曾無説¶楚狂¶
　　　寄謝楊純夫兼簡陳髙士¶
客來飲客北海樽客去送客東城門不嫌褦襶¶留信宿
各出肺肝聆話言三日雨救赤地旱百<md:KR4d0561_SBCK_006-24a>¶川水作黄河奔
賦詩為别并志喜兼簡太邱賢¶祖孫¶
　　　聞袁子英著書作詩寄之¶
我所思兮耕學翁壯年氣欲吞白虹眼看陵谷¶一變改
<pb:KR4d0561_WYG_016-24a>
此心乃與寒灰同硯田筆耒耨經史不¶稼不穡勤於農
我哀民彞失所飬錫類且欲來¶羣蒙共惟元聖筆六籍
為世大法垂無窮楊墨¶溺人甚洪水孟氏距之成禹功
秦以申商漢黄¶老六朝接跡論虚空緇黄愈出愈荒誕
冠冕鞠<md:KR4d0561_SBCK_006-24b>¶躬趨下風韓歐間生數百載鳳鳴朝陽羣羽從¶
中間洛閩繼洙泗卓彼二子能折衝雄詞至今¶凛生氣
宜從孔道追遺蹤東將入海乗艨艟長¶江大河無遏壅
老夫獨恨䨇眼矇不與觀日扶¶桑東
<pb:KR4d0561_WYG_016-24b>
　　　贈衡隠居¶
我昔母年垂九十帶經犂鉏粗供給伊今有母¶八十餘
孝飬之聲動鄉邑堂前&KR0110;&KR0110;忘憂花屋¶頭翩翩返哺鴉
林宗若識茅季偉薦書定徹天<md:KR4d0561_SBCK_006-25a>¶王家¶
　　　題漁人扳罾圖¶
大横峴東芙蓉湖水村髙樹屹西株漁郎曳罾¶坐樹下
短衣緇撮赤髭鬚此圖無乃貎此景東¶鄰曲舎皆菰蒲
吾嘗過此看春水桃花雨晴春¶日晡漁郎含笑語厥子
<pb:KR4d0561_WYG_016-25a>
鱖魚肥似淞江鱸街頭¶米貴魚亦貴賣魚日糴供家餔
只愁水面重租¶課飛風健卒頻追呼逋租畢輸搒捶脱
前村有¶酒仍湏沽猶勝禄食致奇禍坐受鈇鉞連妻孥<md:KR4d0561_SBCK_006-25b>¶夜來湖上好明月醉吹蘆笛歌嗚嗚人生之樂¶有如此
此身安用紆青朱漁郎漁郎知我乎我¶亦烟波老釣徒¶
　　　溪居垂釣圖¶
磻溪老父興西周綸竿棄擲鷹揚秋富春先生¶赴東漢
羊裘㡬被朝衣換人生出處各有時如¶魚飲水魚自知
<pb:KR4d0561_WYG_016-25b>
釣鈎無餌釣清泚若人彷彿元¶真子好山滿眼青孱顔
清風緑樹滄洲灣悠然¶意態極瀟洒豈是尋常釣魚者
浮波之龜如出<md:KR4d0561_SBCK_006-26a>¶洛漁郎睨之龜弗却賣卜覔錢人正多
七十二¶鑚將奈何不如且曳泥涂尾相伴幽人弄煙¶水
細看元在畫圖中多言莫笑癡獃翁¶
　　　管伯齡惠書并和詩故復次前韻荅¶
芙蓉湖照横山影蓬藋門開曲逕通半載月昏¶渾不出
一經頭白未能窮論交半是漁樵者訪¶舊多於夢寐中
<pb:KR4d0561_WYG_016-26a>
説與故人能信不頹然黄鵠化¶鳬翁¶
　　　維揚王有恒避亂居東吴三十餘年所至<md:KR4d0561_SBCK_006-26b>¶寓舍以
　　　聴雨篷名之多學能琴而善飲¶醉則鼔琴自娱故
　　　自號曰醉琴然鄉土¶之思亦嘗扵琴發之予盖相聞
　　　而未之¶識也吾友釋仲翔専書為求二詩遂為¶賦之
　　　聴雨篷¶
昔年家住揚州市雨聲不入弦歌耳居吴聴雨¶三十年
客舍如篷卧篷底篷忩晝暝雲抺漆滴¶滴㸃㸃疎復密
<pb:KR4d0561_WYG_016-26b>
絶似瀟湘夜泊時半雜風波響¶蕭瑟有時聲急如建瓴
有時珠玉聲琮玎屋山<md:KR4d0561_SBCK_006-27a>¶便作柂樓倚兩耳洗来心骨清
心骨之清豈不¶好一㸃鄊心忘未了天中玉樹無雙花
夢魂日¶夜長飛遶只今二十四橋月依舊玉簫聲不絶¶
一㠶風送到𤓰洲聴雨孤篷聲又絶¶
　　　　醉琴¶
張顛草筆常醉揮以頭濡墨愈神竒醉琴之妙¶亦應爾
穎師乃為徴吾詩琴中佳趣知者誰麯¶生為我同襟期
<pb:KR4d0561_WYG_016-27a>
千鍾百觚追古聖五音六律洞¶𤣥機一襟宇宙春熙熙
七絃氷霜風颸颸得之<md:KR4d0561_SBCK_006-27b>¶於心應於手如魚飲水非人知
鈞天廣樂醉鄉¶境悉以所樂鳴金徽髙臺自傾池自廢
雍門枉¶為田文悲我歌醉琴行持贈醉琴叟小春多釀¶
梅花酒我來與君酌大斗濯足滄波太湖口聽¶醉琴為
醉友¶
　　　海苹為詢無言講主作¶
大海多風波浮苹蔑根蒂嗟爾海上苹似我人¶間世前
<pb:KR4d0561_WYG_016-27b>
身楊白花幸不墮泥滓化生江漢間朝¶宗随衆水出没
幾沙刼全此清浄體所以無住<md:KR4d0561_SBCK_006-28a>¶著黙契宗乗㫖芥子内
須彌吾知同妙理¶
　　　挽王氏祖母¶
母在重闈鶴髪垂孫為能吏鶚書馳二三百里¶去鄉國
七十五年稱母儀李密陳情方有表張¶林紀徳未成碑
斗城昨夜西風急吹折諼花帶¶雨枝¶
　　　次韻酧陸子文見贈
<pb:KR4d0561_WYG_016-28a>
故鄉不願衣錦歸亦不願入承明廬願言結交¶天下士
腹有五車今古書還家十年空兩手釣<md:KR4d0561_SBCK_006-28b>¶竿之外餘何有
白雲如雪横滿山蘿屋三間大¶於斗浪川䨇鯉來新吟
詩中意興秋俱清雄豪¶氣敵劉夢得喜無郊島愁窮聲
嗟哉風雅久不¶續老我山林成朽木金盤秋露玉壺氷
洗去胸¶中塵一斛覔官應笑明河篇託物可擬石鼎聫¶
先生識趣出塵表鞭䇿後進追前賢東望吳門¶長太息
舊俗繁華復因襲太湖三萬六千頃七¶十二峰湖水側
<pb:KR4d0561_WYG_016-28b>
何日擕將麯秀才登臨共醉姑¶蘇臺眼前一事特可喜
湖山清氣鍾羣才先生<md:KR4d0561_SBCK_006-29a>¶屢薦胡不起濯髪滄洲弄煙水
遥遥裔出華亭侯¶甫里髙風更無比只今奕葉多流芳
東床嬌客¶名尤香呼兒整我遊山屐早晚去從潘孟陽¶
　　　次韻答集講主二首¶
欲尋石上三生約姑待梅邊十月春結社東林¶無奈逺
寄書南鴈豈辭頻平生頼得詩書力朋¶軰多如骨肉親
元伯九泉呼不起擬將雞黍一¶沾巾
<pb:KR4d0561_WYG_016-29a>
　　　二
千墩南浦水廻環一棹西風路不難骯髒曾於<md:KR4d0561_SBCK_006-29b>¶堂上坐
綈袍能禦客中寒可憐學劍身今老祗¶有耽書興未䦨
傳語心知數君子小春來借早¶梅看¶
　　　冬至即事
一簾紅日雨初晴客屨駢羅送復迎賀節本非三代禮
随時且喜一陽生齊奴金谷財為害楊相氷山勢易傾
何似酒杯長在手青山相對適閑情
<pb:KR4d0561_WYG_016-29b>
　　　冬至前二夕憶次子林不寐枕上賦詩將成忽
　　　其母夢中作聲撼而覺覺而喜言夢林烈塘舊
　　　居作湯餅畢垣居室事懽甚予因用其語為是
　　　詩結句云
去年臘月初九日發軔天階又一期鄭校頗聞衿佩集
歐詞應作送迎詩久無書信來黄耳每有親朋問白眉
阿母夜來曾夢汝甘分仍在舊西枝
　　　送楊純夫歸琴
<pb:KR4d0561_WYG_016-30a>
杜子客長安行囊本枵然得錢沽酒覔鄭䖍不嫌官冷
寒無氊爾來六百有餘載世道多随陵谷改身為今人
心古人清風髙誼依然在嗟我如鄭貧蒙君愛如杜雖
無三絶才樗散頗自喜一從傾盖意相得頭髪不知誰
黒白衝寒觸熱每見過愛我西牕好山色援毫或和龜
巢編解纓或濯龍井泉常言好古絶類我外物多忤中
彌堅低頭甘立矮屋下髙論直到羲皇前朝來賣得凌
雲賦麯生車載來相顧門前尺雪凍不消風木吼如虓
<pb:KR4d0561_WYG_016-30b>
虎怒宿宿信信傾腹心言欲挐舟抵家去呼兒更酌罄
餘懽贈别殷勤抒情愫我昔居吳十九年君歸煩君訪
諸友吳山醉處好湖山十(闕/)　　　　　鄉人來作輭
脚局且對春風開笑口街頭米賤酒亦賤一百青蚨滿
䨇斗儘判連日醉如泥百憂盡付無何有人生窮逹各
有時阿衡元是扶犁手詩書豈徒守章句言行正須傳
不朽珍重林居慎厥修好音慰我思悠悠
　　　雪篷為蔡子堅作
<pb:KR4d0561_WYG_016-31a>
鴟夷船載西施去遺臭五湖煙水路喜爾吳淞雪篷(闕/)
江水曾無尤物汚篷牕洞開天雨花柂樓屹立水為柱
鵝鴨不驚柔櫓鳴鷗鳬渾在平沙聚非熊無夢釣無餌
如琴無絃得琴趣虎頭能為畫漁蓑驢背無勞見詩句
潮州阻雪八千里諫書直抗曾何補殘氊囓雪十九年
使節堅持亦良苦雪篷之樂樂於天雖欲同人人弗取
獨有山隂王子猷清興頗堪同日語
　　　過顯慶寺
<pb:KR4d0561_WYG_016-31b>
六載重來釋氏家一甌新啜趙州茶杏花風後春何冷
柏子庭前日未斜拄杖頼能扶潦倒闕文煩為補楞伽
要聽說法頻來徃且喜平橋路不賖
　　　書潞城樵舎壁
燕子來如舊雨桃花笑為何人竹下青苔不掃恐教鶴
歩生塵
　　　二
一室四皆立壁六孫三已歸妻猶喜老萊舌在不妨矮
<pb:KR4d0561_WYG_016-32a>
屋頭低
　　　三
㧞木狼無䟦㚄絶糧道阻周流天眼或開或闔人心何
怨何尤
　　　四
瀼東瀼西農畮巷南巷北人家白雪秋香禾黍緑雲春
靄桑麻
　　　劉徳祥監税江州客有誤傳其子死者遣人回
<pb:KR4d0561_WYG_016-32b>
　　　家并寄書吾孫辭甚酸苦因賦詩代簡
九江相去二千里一别于今五六年盡道國恩容告老
安知家信有訛傳山連楚尾青天外潮落潯陽夕照邊
遥想此時公務隙爐峰相對思悠然
　　　題趙行素佩韋齋
綵衣翩翩童丱年佩觹佩韘庭闈前鐵馬紛紛戰争日
佩犢佩牛江海邊幽蘭紉佩非不好獨醒未欲追前賢
朅來佩韋不佩弦常以輔我氣質偏視韋之緩我之急
<pb:KR4d0561_WYG_016-33a>
如餌良藥沉疴痊世事多因忙後錯緩不及事理亦愆
不疾不徐發中節秉彞庻得全吾天巖廊鳴玉似髙歩
江妃斛珠人浪傳貪榮可笑蘇季子佩六國印扶危顛
何如茅齋但安坐且有竹風堪醉眠青山於人少知者
白雲與我同悠然韋乎韋乎心自懸得魚吾豈忘吾筌
　　　贈黄仲器
　　予觀道書謂洞庭山有林屋洞天仲器以避兵居
　　之既而過雲間適海上復還常之横林閲歳月三
<pb:KR4d0561_WYG_016-33b>
　　十年距洞庭三百餘里仍以林屋自號示不忘也
　　徴予詩故厯叙其遊息之概如此云
一目九州皆戰塲避兵林屋水中央林屋仙人不知處
橘井委棄青霞漿木奴包金亦致㓂人乃随雲出巖岫
五湖三泖放孤舟遵海幽尋采三秀堪輿再造隔兩塵
故鄉來歸能幾人芙蓉湖上大横峴煙連緑樹横林春
解裝付與箕裘子管領春風桃與李幅巾自作逍遥遊
别有行窩修竹裏一童出入長相随欵段之馬亦不騎
<pb:KR4d0561_WYG_016-34a>
林屋别來陵谷移時望白雲猶賦詩膏粱文繡俱不喜
獨曰愛詩心未已堪笑老夫同此心白首論交結知己
何當呼起李謫仙每飲一斗吟百篇殺青盡伐南山竹
剰録好詩娛暮年
　　　悼許君善
谿西老人山澤癯一生祗以詩為娛常言愛詩入骨髓
好詩抄藏千百紙七言近體尤忺作不費工夫細琱削
嘔心每笑李家兒牛鬼蛇神何足奇老夫初焉未相識
<pb:KR4d0561_WYG_016-34b>
數篇不知何處得稠人廣坐誦吾言説項過於楊巨源
一朝傾盖千墩下膠漆相投不相舎西鄰假館兩年春
買宅移家情轉親此時吳門正堅壁張角未死人相食
雲梯砲作霹靂聲狼煙暗天血滿城吾徒幸若王官谷
朝夕同吟紫芝曲桑田變海嘘吸間死欲邱首歸横山
暮雲春樹勞逺憶十載詩筒仍絡繹重來桑梓甚蕭條
巷有索租人呌囂骨冷九原呼不起一酹非歌續蒿里
嗟哉時俗貴輕肥如子愛詩人亦稀
<pb:KR4d0561_WYG_016-35a>
　　　贈王仲昭父子
扁舟入吳空載月閭邱虎邱俱不謁停橈再拜范公祠
楊花正落祠前雪義田義宅三百年義聲洋洋天下傳
嗟爾吳之人胡不踐遺躅貪夫婪婪昧盈縮前車後車
屢顛覆下床䨇屨内䨇足奚用領軍鞋一屋我來訪舊
無所將贈以范公博施之義方家傳更須授賢郎福澤
將來未渠央呉淞江水長藍謝青毋我忘
　　　吳逸庵輓歌辭
<pb:KR4d0561_WYG_016-35b>
廓然一襟涵宇宙鍾氣會稽山水秀春秋髙似伏生年
岐伯諸書口傳授浙水西來家屢遷名與杏林俱不朽
老去居吳抱䨇膝四顧狼煙暗如漆兒能負米百不憂
有酒即呼人共吃常時隠几看青山醉則&KR0732;&KR0732;枕琴瑟
廿年同飲淞江水通家之交親戚比别來恨無縮地術
時復論心書一紙只今祗與阿戎談翁在九京呼不起
　　　李明善慈竹軒
吳淞江南湓浦曲慈竹軒開薜蘿屋更無花木鬬芬華
<pb:KR4d0561_WYG_016-36a>
一徑波光照猗菉纎塵不滓蒼玉叢枝枝葉葉皆清風
一年一度冬夏笋冬生其外夏其中徳哉此竹美如許
子母相交禦寒暑嗟哉人為萬物靈温凊㡬人能如汝
吾知吾友此軒居朝夕奉親來版輿母慈子孝黙相契
更喜君子能威如樹萱堂上分甘樂諸孫錦䙀如錦籜
家僮笑指青琅玕少長喜與俱平安令名千古埀不刋
咄彼鴟梟兒人面刀劍腹不學返哺烏頑然忘顧復嗚
呼吾不知其見此烏兮何面目爾何日兮視吾竹
<pb:KR4d0561_WYG_016-36b>
　　　簡湯道原曹子壽
　　予生頗好古恐兒軰不能繼述敢請二賢良相與
　　語之吾兒觸屏煩為警省旦夕稍閑煑茶專待
要學劉伶死便埋随行負&KR1257;欠輿臺螢生腐草光能幾
螘在南柯夢易回一笑豫言身後事兩賢聊共掌中杯
貧居何處堪鋪席流水窗前好緑苔
　　　過横山龍祠作
横山龍母祠前路人説今年祭龍苦前期邑有皂衣來
<pb:KR4d0561_WYG_016-37a>
督遣丁夫剪榛楛里胥中有豪家郎搜攫如鷹鬫如虎
編氓一呼六十人棄擲犁鉏行或沮十家之甲最可憐
背血淋漓遭捶楚囊無一錢供百需肥腯豚如買烏牯
手傾麥斛比珠斛剜肉成瘡誰為補胥常大嚼過屠門
今乃閭閻刲鷺股吾聞此語三歎息郡邑安知弊如許
祠官稽古埀令典穆穆緝熙由聖主聖心寛仁重民食
三年兩度蠲租賦天生感孚和氣洽曰暘而暘雨而雨
報功於龍歲有祭禮若迎猫恩更溥龍兮龍兮知不知
<pb:KR4d0561_WYG_016-37b>
如此嗟來食應吐
　　　皇恩蠲租詩
　　洪武庚申天下秋糧欽蒙全免今年壬戌秋糧夏
　　税又皆免徴征繇聖恩寛大亘古無比故耕稼之
　　民歌謡滿野而某則併以區區所聞者書之
漢紀蠲租半遷書汗竹奇大哉今聖主全以惠羣黎量
與乾坤合恩同雨露埀豐年魚有夢丹詔鳳重施庻富
民生遂敦寛俗習移㣲甿皆鼓腹窮士亦揚眉往制成
<pb:KR4d0561_WYG_016-38a>
均法新頒釋奠儀雅音諧律吕名教浹華夷茅茹今朝
㧞英髦靡一遺八荒仁夀域萬世太平基水有清河日
山無爛石時時雍民皥皥年耄我蚩蚩不作輸芒蟹真
成曳尾龜倚牆歌此曲擊壤付吾兒
　　　林在新鄭縣學六月公文來取其子塏視疾七
　　　月初四日塏言别而行付家信外寫此
一聞汝有河魚疾三宿心如野馬馳逺阻恨無人縮地
吉占頼有卜言龜眵生稠漆黏䨇眼身兀枯株坐有胝
<pb:KR4d0561_WYG_016-38b>
預寫盖棺遺囑去好傳經業佐明時
　　　送沈居仁同塏徃新鄭
二千里外視吾兒重九日前期汝歸坐卧待看黄菊綻
徃來相伴白雲飛郵亭歇處加飡飯客路凉時早裌衣
無限老懐言不盡臨岐目送思依依
　　　賀袁一泉陳大方新任道紀司官
山中宰相古來有地上仙官今更清夜半光生䨇劍出
秋髙氣感九鐘鳴丹霄拱極星辰近黄道經天日月明
<pb:KR4d0561_WYG_016-39a>
𤣥牝書中多妙理政須獻納佐隆平
　　　賀聰聞極正心印新任僧綱司官
象法提維付偉人聖皇綸綍命諄諄手持正印天龍䕶
身著方袍雨露新旭日斗城衙有鼓清時滆浦鏡無塵
牆東病叟頭如雪也喜曇華並得春
　　　贈天寧寺無學長老
報恩扶起法幢來鐘鼓天寧講席開道出語言文字外
卓然聲價自崔嵬
<pb:KR4d0561_WYG_016-39b>
　　　二
麻衣䟽屩古人風儷葉駢花一掃空八萬四千修月手
斧斤随入象王宫
　　　賀府官重修多稼亭
朝家重下蠲租詔郡圃聿修多稼亭一帶金湯增氣概
四郊禾黍勝丹青甘棠風作婆娑舞横峴雲開翡翠屏
斤斧聲中勸農意爾農豐樂正須聽
　　　周節婦詩呈府縣官
<pb:KR4d0561_WYG_016-40a>
滆湖水出白鶴溪大江潮來溪口西江潮湖水接連處
節婦姓陳周氏妻良人早世舅姑没抱雛日夜號空閨
盡拈奩具易䘮具衣有淚血髽無笄績麻絡絲紡具織
破牕夜雨風凄凄孤燈照影伴寂寂寒風夜雨聲酸嘶
煙塵逺避東入海兒方長大能鉏犁時清歸守舊桑梓
布荆蕭瑟茅茨低青絲兩髩變蒼雪皎如玉樹無纎翳
前年縣官帖鄉里覈實上府文可稽老夫近聽路傍語
聖皇徳與唐虞齊天語諄諄為天下求賢悉上青雲梯
<pb:KR4d0561_WYG_016-40b>
閭閻未見旌表節門前草没青苔蹊願言宣聖化郡邑
罔俾側陋薫蕕迷旌善亭中名一題恩同璽書封紫泥
佇看俗習接武皆麐蹄
　　　再贈衡志通
　　世俗以甘㫖奉飬者為孝温清定省之禮鮮能之
　　今寒區衡氏兄弟三人皆善飬其母其伯兄志通
　　禮意之勤老而彌篤冬月則以身温被席雖大風
　　雪母不知寒能此一事可配古人能勿美乎故作
<pb:KR4d0561_WYG_016-41a>
　　此續前所贈詩以補其闕云
雞鳴雪屋起居安魚出冰池食飲懽最喜兒能温被席
慈闈冬盡不知寒
　　　寄馬䭾沙陳糧長
老龜獨巢蓮葉秋元龍髙居百尺樓長江只隔衣帶水
佳景宛在蓬萊邱一年時序換新厯四海弟兄懐舊遊
竹君寫我歲寒意聊作梅花寄隴頭
　　　送曹徳昇赴批驗茶引所
<pb:KR4d0561_WYG_016-41b>
山無猛獸水無蛟邑里春來樂意饒部集茶商新箬籠
壚添酒市古溪橋赤心報國年方妙黄耳還家路不遥
珍重清時用刀筆平陽遺澤正寥寥
　　　謝新鄭縣官助葬亡子并以志略送去轉縣學
去年孟秋初天旱火雲熱吾孫奔父䘮病眼淚流血陸
行二千里&KR1974;踔若跛鱉歸來秋盡時黄埃滿縗絰詢言
父襄事從頭為予說一衾覆黔婁家人影單孑䘮具百
無措宿儲瓶亦竭幸逢賢縣令賵贈意切切擇木製美
<pb:KR4d0561_WYG_016-42a>
棺飭匠夜不輟僚寀同哀傷祭奠豐且潔青青諸佩衿
感化重禮節是猶風偃草宏綱頼提挈吾知賢令心髙
誼等前哲無錢及元振有則與同列無麥及堯夫有則
與同轍悲哉我中子忝教兩期月眷言古東里圖經自
來缺編蒲載前言辛苦磨硯鐵草創十八九放筆成永
别手澤存於家歲久恐亡滅抄書送琴堂公餘賜披閲
韞櫝庋&KR1274;舎無為醬蒙設會有作家手織錦為補綴姓
名蠅附驥九泉應感恱矧知埋葬恩寧無報銜結老夫
<pb:KR4d0561_WYG_016-42b>
懐謝言縮地恨無訣殘喘苟朝暮烏能見鬷蔑坐馳仰
崧髙心聲吐嗚咽
　　　述懐
䨇眸半瞎耳全聾年及新豐折臂翁孤陋一生棲白屋
虚靈方寸炯青銅人如禽犢真堪耻家有詩書未是窮
但願太平田野樂九原髙卧聽松風
　　　人日和前韻二首
曾聞社酒可治聾椑榼分來謝里翁鈍士常磨龜硯石
<pb:KR4d0561_WYG_016-43a>
貴人多佩虎符銅人前出語羞稱好杯後為文錯送窮
連日昏昏如病域不知春到楝花風
　　　二
林居鶴髪老癡聾彷彿忘機海上翁留客但沽隣舎酒
鑄錢安用蜀山銅一年春色花無幾千古川流水不窮
誰謂東家錦衣樹龍頭顛卧夜來風
　　　寄南澗海苹二講主
東土西天今幾華南能北秀本同家門前弟子齊腰雪
<pb:KR4d0561_WYG_016-43b>
案上經文五色霞袖拂古墩行傍栁缾分春水坐煎茶
遥憐丈室俱清絶屢夢幽尋適興賖
　　　寄張仲安舅甥及邵濟民許叔逺
去年艤棹千墩浦澆酒伯倫墳上土伯兮伯兮呼不醒
仲也憂予仍眼青最喜諸甥多似舅戀戀之情無不厚
東陵𤓰地兼種藥杏林仙人與同樂箕山之瓢今貯詩
雞林賈人知不知老夫别來八九月憂患無端髩添雪
負米不歸悲仲子我盆又鼓酸風起傷春不欲向人言
<pb:KR4d0561_WYG_016-44a>
恐人忍聽哀號猿最苦䨇眸失岩電近日看書渾不見
兀如枯禪壁常面隙有微明澘且眩阿兒呼來滌塵硯
代筆題詩簡羣彦
　　　無錫華景章以牆東陸先生所序乃祖玉溪義
　　　士之文徴予詩故有此作
猗歟古聖賢飢溺視由己聖賢久不作人多飢溺死天
厯年中歲薦飢老夫身親耳自知操壺枕籍委溝壑烏
鳶飽食狐狸肥適逢郡縣無良吏狎弄文移等兒戱義
<pb:KR4d0561_WYG_016-44b>
倉和糶百蠧生殊失先民救荒意吁嗟玉溪翁髙義孰
與儔黔敖之粥活鄉里立解倒懸危急秋指囷不結當
世交易量不效前人尤盡令菜色作喜色如度弱水登
蓬邱嗟哉玉溪翁徃事誰紀述鄉人口碑傳四方牆東
老手春秋筆老夫知名五十載更喜牆東文字在義聲
洋洋流至今又閲桑田變滄海天生孝孫念厥祖禮樂
趨蹌䋲祖武丈夫不憂無萬鍾要為顛崖救辛苦
　　　唐君舉挽辭
<pb:KR4d0561_WYG_016-45a>
早年讀律如五經案頭夜照練囊螢學成能展四方志
當路縉紳俱眼青神州赤縣坐蓮幕賛畫雖勞意磅礴
青雲拾級歩歩徐腰纒不跨揚州鶴邯鄲夢斷楊花春
桑田變海宇宙新歸來東陵剪荆棘故侯誰識𤓰田人
竹林小院差可喜為箕為裘奉甘㫖青松宅邊紅稻畦
白雲亭上烏皮几四時花木手自栽客來看花常置醴
有時寂無語蒲團醉逃禪有時曵鳩杖朗誦逍遥篇得
鹿門龎公之安比濟南伏生之年生平有如此死去真悠
<pb:KR4d0561_WYG_016-45b>
然薤露歌或可鐫此歌便作碑銘傳
　　　過無錫口占
客舟無錫道中歸聽唱吳歌淚濕衣泰伯墓田耕觳觫
偃王祠廟走伊威二三策在遺芳逺千百年來舊俗非
詩寄瓢齋老詞伯吟邊同為一歔欷
　　　題漁樵共話圖
爾樵斫青山爾漁釣滄洲世事百不聞此心兩悠悠道
傍弛擔渚泊舟促膝面語何綢繆想論會稽人衣錦或
<pb:KR4d0561_WYG_016-46a>
訝桐江棄羊裘人生窮逹各有分曷不嗒然自作逍遥
遊
　　　贈醫士錢伯祥
杏林老仙山澤&KR0751;幅巾逍遥曳長裾逢人善作青白眼
有子能受岐黄書酒對玉峰傾鑿落丹成金鼎飬芙蕖
焦桐掛壁斷絃久藥杵聲中樂有餘
　　　題扇
青山滿眼氣蕭森茅屋人家煙樹林客星多擲漁竿去
<pb:KR4d0561_WYG_016-46b>
誰復扁舟釣碧潯
　　　題子昂竹石圖
玉堂歸來髩欲絲漚波亭中清晝時竹君石丈意相得
不時為作無聲詩
　　　安安道人歌
僧坊旅宿崑山縣夜讀安安道人傳似將秦鏡作斯文
道人肝膽都能見早年學劍欲有為車塵馬足曾驅馳
蕉隍夢斷竟失鹿葑田乃耕東海涯安知逃名逃未得
<pb:KR4d0561_WYG_016-47a>
射兮旌招論觀徳諸生遊藝集如雲儼如風詠從曾晳
歸來自喜安其安一室視同天地寛鹿門龎公與同志
妻子不知行路難傍人問我安心訣非佛非仙非臆説
纎雲不滓沉寂天水湛霜潭照秋月家居四壁莓苔青
柴門雖設晝亦扃年來豈獨樂吾樂堪輿俯仰俱清寧
有時得錢即沽酒明月清風作三友胸澆磊塊去即休
不學淳于論石斗嗟我碌碌者和爾婆娑歌無勞赤松
遊只在青山窩挂瓢樹下舞婆娑歌聲繚繞青銅柯羣
<pb:KR4d0561_WYG_016-47b>
雄自奏巻白波安居之樂奈爾何
　　　逺緑亭為惠聚寺瑞芝年作
道人愛山常目接無復經繙貝多葉碧天低處見絶頂
蒼石爛來知幾刼清風一掃六合塵須彌芥子等法身
諦觀有色若無色大地盡作曇華春
　　　宿崑山延福菴
葉舟來訪漁樵社蘭若適逢龍象羣屋近玉山多潤色
林藏寶地絶塵紛𤣥壇坐到三更月髙枕眠分半榻雲
<pb:KR4d0561_WYG_016-48a>
鐘鼓聲中鳴般若老夫堪笑耳無聞
　　　題崑山縣城主簿先塋圖
舊家衣冠麟角族隂隂榆栁連鄉曲佳城父祖馬鬛封
欝欝松楸在吾目飬親弗及奉庭闈居官豈敢懐蕨薇
二十時中公務畢三千里外歸心飛出言不作雌黄口
臨事不為髙下手琴堂喜得佐絃歌俸米支來供爼豆
髙懐炯如寒露壺連歩陟彼青雲衢兩塋銜土集義烏
更遣丹青添畫圖
<pb:KR4d0561_WYG_016-48b>
　　　題竹枝雀圖
覆車之粟衆喧呼爾獨忘飢入畫圖枳棘叢邊林有竹
一枝何異鳳棲梧
　　　題玉峰書舎圖為俞彦智作
婁江水接東海洋崑山玉立摩穹蒼江山城邑美如畫
之子卜宅山之陽邯鄲夢斷歸來後詩三百篇長在手
尚將古䟽補蟲魚復以今文挍蝌蚪門前小溪流水清
畧彴不通車馬行漁童甕汲供茗盌鷗沙席坐尋詩盟
<pb:KR4d0561_WYG_016-49a>
才多轉覺讀書好春雨庭生書帶草時稱狂客醉鄉遊
罔俾四明專賀老
　　　題畫魚圖
魚在在藻或在淵随波泳遊同一天會得莊生濠上意
畫圖詩史總難傳
　　　題畫竹顧挺之子作
父作子述為竹傳神筆意古澹靈犀絶塵品題者誰龜
巢老人
<pb:KR4d0561_WYG_016-49b>
　　　題雪竹圖
此君立雪清復清老夫見之䨇眼明琅玕恐折驚棲鳳
三嘯虎頭風欲生
　　　絶句二首寫延福山中客况寄止菴長老
一榻清風偶借眠白雲長遶枕頭邊客來題遍芭蕉葉
我亦留詩謝老禪
　　　二
風幡交動曙光揺蔬筍分甘到客寮最喜松聲秋瑟瑟
<pb:KR4d0561_WYG_016-50a>
月餘忘肉似聞韶
　　　一般春
希夷古髙士詩言一般春以詩謚攸居夫豈尋常人一
般春意何在莊生論天倪託物肆迂怪列子説混淪其
言極夸大老夫請以理折衷慎勿謂我胡公之中庸古
今先後無始終洪纎髙下俱流通芸芸萬物生意遂盎
盎兩間和氣充鶯鶯燕燕妙歌舞花花草草紛青紅孤
松或落幽澗底三秀多生糞壤中歩伸尺蠖天運轉户
<pb:KR4d0561_WYG_016-50b>
啓百蟄雷音同鶴長鳬短頸分一敢以私意窺神工一
般春意如此朱絃嶧桐奏流水洋洋自入知音耳小車
髙閣卲堯夫隨栁傍花程伯子針芥相投肝膽合祇應
纔到東風裏白雲先生知不知同姓乃有此白眉老夫
宿昔愛此詩四百餘載人無之頭髪雪白雙眼眵也來
摸索珊瑚枝
　　　風波詞¶
家住横山古澗阿孰知平地有風波一壺為濟¶中流急
<pb:KR4d0561_WYG_016-51a>
可奈無金報爾何¶
　　　洪武十六年夏五余寓崑山延福菴蒙李¶無逸
　　　冒雨見訪且邀午酌以尋二十年¶交好之盟席
　　　中聞余茂本通政談玉峰<md:KR4d0561_SBCK_006-30a>¶志鏤版無逸能力為
　　　之髙義可喜别後¶作此詩以賛其美并致謝意
　　　云¶
老夫著書雪盈顛秃筆掃盡松煤煙書成無人¶為傳刻
明珠暗投三十年玉峰有志今雕鐫公¶乃下榻邀羣賢
<pb:KR4d0561_WYG_016-51b>
魯魚亥豕盡滌濯銀鈎鐵畫森¶戈鋋婁江風物靡不載
一邑快覩人争先知公¶髙風雅量振頽俗令名當與傳
澱山湖邊¶五畆宅芙蓉錦城耕稌田多情念我久離别
風¶雨逺來書畫舡開樽竹館話夙昔屋角雨聲飛<md:KR4d0561_SBCK_006-30b>¶瀑泉
爛烹鶂肉軟炊黍特憐老齒令相便草堂¶之資送杜甫
遥知破屋窺青天别來東望澱山¶月再盈再虧今復絃
鵷雛出穴皆五色門牆桃¶李春俱妍無由縮地更擕手
寄詩并送思賢編
<pb:KR4d0561_WYG_016-52a>
　　　自挽¶(洪武六年九月作/)
齷齪龜巢翁飄蕭烏角巾干戈二十載幸爾全¶其身平
生得三樂此去棄六親青山為我宅白¶雲為我隣寄聲
謝相知毋勞為酸辛¶
　　　二
生為無用人死作無名鬼生死天地間區區等<md:KR4d0561_SBCK_006-31a>¶螻蟻商
人自忍饑楚人從赴水長鑱付兒曹持¶以字妻子將來
事無涯且免鬨吾耳
<pb:KR4d0561_WYG_016-52b>
　　　挽張溝南¶
故人家住江之隂江城草堂花竹深蚶杯喜作¶真率飲
鳳管不殊韶濩音中郎有女可傳業萬¶事不復縈吾心
於乎一歌兮一悽愴白璧如今¶窆黄壤¶
故人墓在君山下黄絹碑辭更親寫風流不减¶賀知章
軒昂有如嵇叔夜秋風蕭瑟宿草青過<md:KR4d0561_SBCK_006-31b>¶客知名多下馬
於乎再歌兮再思之誰能為我¶追騎箕¶
故人生來天骨奇抱才不試清名埀山隂道士¶寶遺墨
<pb:KR4d0561_WYG_016-53a>
雞林賈人傳舊詩寒家夜夜屋梁月顔¶色宛然前别時
於乎三歌兮三太息歌聲未斷¶還相憶¶
　　　次韻答子才去秋見寄(子才名朴上/海縣石浦人)¶<
懐哉博物張茂先淞江太湖煙水連舊藏篇翰¶合䨇璧
新發光熖驚四筵鞠華不濕重陽雨汗<md:KR4d0561_SBCK_006-32a>¶竹應書大有年
教子一經還自讀林居幽趣相¶依然¶
　　　感年¶
咄彼新豐折臂翁偷生年與我相同世無兵革¶真難遇
<pb:KR4d0561_WYG_016-53b>
家有經鋤未是窮兒子冷官成覆水老¶妻春夢逐飄風
獨憐未畢全歸願兩目昏盲耳¶更聾¶
　　　天有眼¶
風波起平地胥溺無可援荆棘生大塗跬歩不<md:KR4d0561_SBCK_006-32b>¶得前清
朝赫赫嚴紀律汚吏貪婪弄刀筆翻雲¶覆雨妙若神白
日青天暗如漆天有眼視必明¶何忍覩此世人之不平
轟雷尚擊黨碑碎炎霜¶豈不飛闤扃惜哉延陵好州邑
呌囂之聲雜號¶泣龔黄卓魯幾時來解我閭閻倒懸急
<pb:KR4d0561_WYG_016-54a>
　　　天有耳¶
腹中或有劍對面難隄防笑中或藏刀轉頭多¶中傷人
形獸心險莫測擠人火坑猶下石東隣¶西舎苦牽連爺
娘妻子多狼藉天有耳聽必聰<md:KR4d0561_SBCK_006-33a>¶何忍聞此世人之不公
恢恢天網或汝漏百靈¶未必皆癡聾嗟哉尼父無復見
冶長非罪誰能¶辯况有䜛夫口爍金將謂盖髙天聽逺¶
　　　寄野居處士¶
春風有花随處看不勞快馬走長安春山有藥¶皆可采
<pb:KR4d0561_WYG_016-54b>
何用樓船渡東海老生常談人所忽門¶巷蕭條青草没
野居隠者獨知言乃曰與我心¶同然埀簾丹室清如水
賣卜君平絶相似得錢¶沽酒常滿壺談笑樂與親朋俱
金谷飛蚊暫時<md:KR4d0561_SBCK_006-33b>¶聚静逺何如野居趣匣藏三尺古吳鈎
幸無蛟龍¶驚斗牛焦桐絃絶挂空壁洗心只用床頭易¶
忘年之交三十春與我義同雷與陳千墩别來¶耳目疾
兀如朽株門不出六經家業愧無傳教¶兒只讀原道篇
有懐欲得語同志東飛恨不生¶䨇翅牛鬼蛇神雖孔多
<pb:KR4d0561_WYG_016-55a>
青天白日奈人何願言¶正己斥邪説始終一念堅如鐵
寸膏欲澄千丈¶渾厥功有無宜莫論¶
　　　和任義甫重陽絶句三首<md:KR4d0561_SBCK_006-34a>¶西風拂我菊花筵霜落蒲萄酒瓮前弓勁馬肥¶煙瘴歇
雲南將士正開邊¶
　　　二
題糕醉筆吐天花風景蕭條興亦嘉多少玉門¶關外客
故鄉一望一咨嗟
<pb:KR4d0561_WYG_016-55b>
　　　三
休官陶令果何聊不赴江州太守招天上無人¶能送酒
浮雲空作白衣飄¶
　　　九日志喜¶
黄花無雨笑相看青女初霜未覺寒天下編氓¶增負版
雲南征士解歸鞍市沽斗酒錢三百隣<md:KR4d0561_SBCK_006-34b>¶送杯羮物九盤
最喜呌囂聲不到來朝雞犬得¶平安¶
　　　題松溪釣魚圖
<pb:KR4d0561_WYG_016-56a>
看花不躍長安馬濯髪滄洲結鷗社千巖萬壑¶一絲風
豈是尋常釣漁者月滿舡水滿川月在¶水中光不濕人
於舡上坐青天魚乎魚乎自悠¶然只今吾亦忘吾筌¶
　　　林大菴主真公徃宜興參宏辨禪師回途¶跌傷
　　　其膝卧疾久之作此問訊<md:KR4d0561_SBCK_006-35a>¶石頭路上悟𤣥機跌破泥丸一笑歸從此不須¶盤膝坐
卧看來徃白雲飛¶
　　　天界藏主銘祖心歸常州府䕶國院信至¶龜巢
<pb:KR4d0561_WYG_016-56b>
　　　作此代簡¶
偶著青鞋出薜蘿竟參白足坐盤陀龍蟠虎踞¶江山好
燕去鴻來歲月多言别石城歸舊隠笑¶將塼鏡為重磨
松枝東長煙霞喜我亦滄洲舞¶釣蓑¶
　　　題髙士觀松圖<md:KR4d0561_SBCK_006-35b>¶賢哉陶元亮休官撫孤松之人坐松隂髙興將¶無同楚
楚煙霞裾澹然冰雪容安知洛陽道車¶馬正憧憧¶
　　　尹泰春玉峰舊隐圖
<pb:KR4d0561_WYG_016-57a>
春風夢破邯鄲枕三徑歸來掃白雲藏壁家書¶還自讀
排衙縣鼓不相聞内交林壑蒼髯叟比¶徳冰霜抱節君
熱客不來心似水滿庭空醉落¶紛紛¶
　　　王仲昭挽歌詞<md:KR4d0561_SBCK_006-36a>¶千墩之隂湓浦曲鬱鬱葱葱煙樹緑五陵豪氣¶適消亡
此地人稱小金谷中有琅玕玉一株枝¶葉扶踈鸞鳳宿
鵂鶹夜飛枝上啼九頭血汚玲¶瓏玉飛廉怒從天上來
東走扶桑西若木掃除¶妖物靡孑遺玉株亦㧞移荒服
<pb:KR4d0561_WYG_016-57b>
八千里外雲南¶地煙瘴偏方魑魅俗道經七譯路幽險
澤有神¶龍惡薫觸洪浪掀天霹靂飛幾作湘纍葬魚腹¶
丹旐歸來窆鄉土華屋髙邱生死足縗麻痛泣¶桑梓悲
淚痕多似湘江竹嗟我東西南北人愛<md:KR4d0561_SBCK_006-36b>¶爾瑰奇曾刮目
鄉無旦評勿為少令名在我思¶賢録嗚呼青山紅塔道
鄉墳誰復相期薦秋菊¶
　　　贈醫師張有成¶
嗟哉延陵古城郭舊家喬木秋蕭索先生眉夀¶氣如春
<pb:KR4d0561_WYG_016-58a>
借問平居果何樂笑言吾樂得於天燕¶饗不勞鐘鼓作
一從無夢見周公青箱五經束¶髙閣便便老腹只醫書
頗學挂壺人賣藥藥囊得¶錢儘沽酒兒舞斑衣我杯勺
有時出郭看青山¶手策笻枝曳芒屩揚子江頭滆湖口
晞髪滄洲<md:KR4d0561_SBCK_006-37a>¶吟杜若歸來一曲焦尾桐今古閑愁總忘却
老¶夫喜聞心與同以言相贈仍相約東門之東劍¶井西
蘿屋數椽雲一壑肯為尋山數見過樵飲¶漁歌良不惡
人生百年能有幾但看花開與花¶落世傳仙人上天騎
<pb:KR4d0561_WYG_016-58b>
白鶴荒唐繆悠言不怍請¶從先生持筆削¶
　　　崑山辛彬甫元夕前旅次岑寂作詩懐之
魯魚一洗版圖編徑著麻鞋送上天七里八岡風雨夜
誰家燈火對愁眠
　　　贈吕克明¶
馬鞍之山玉嶙峋氣所鍾者徳潤身古人已矣¶不可遇
今人多躡青雲去中有一人冰雪姿青<md:KR4d0561_SBCK_006-37b>¶雲埀翅歸故枝
老夫識面三四載但見才華發¶光彩去年訪舊山水鄉
<pb:KR4d0561_WYG_016-59a>
乃聞孝行非尋常兢兢¶持身親所喜為親不惜殘肢體
親存盡歡䘮盡¶哀哀號淚濕三年縗嗟哉天質美如彼
移家恨¶不居同里歸來細與吾兒說檢身自謂誰優劣¶
緜駒處齊齊善歌東瞻玉峰奈逺何¶
　　　寄耕學袁先生¶
新歲又人日故人無嗣音數詩曾倡和半載孰¶浮沉笠
澤鷗盟在蕉隍鹿夢尋吾今洗吾耳聽<md:KR4d0561_SBCK_006-38a>¶此絶絃琴¶
　　　自和感年(前韻/)
<pb:KR4d0561_WYG_016-59b>
軒軒黄鶴化鳬翁老態如今變亦同幾度出門¶遭鬼笑
一生徒壁坐詩窮掃松先壠清明日杭¶葦官河舶䑲風
春怨忍聞啼蜀魄傍人為我喜¶癡聾¶
　　　逸菴詩(代膠山徐伯樞作/)¶
士學而仕猶力於農三時服勤乃逸於冬當勤¶之時以
稼以穡鹵莽滅裂施報弗忒未勞而逸<md:KR4d0561_SBCK_006-38b>¶君子所憎勞而
不逸君子不能於昭令典致仕¶有期一日必葺罔敢或
随時之至矣銜恩遄歸¶逸子而菴亦孔而宜其容舒遲
<pb:KR4d0561_WYG_016-60a>
其行逶迤含哺¶鼓腹樂乎雍熙莊曰大塊逸我以老是
用作歌¶以為頌禱¶
　　　清澹子詩¶
世味尚醲郁清澹獨有水寡慾飬吾心汪汪亦¶如彼朶
頥良可羞菜根有餘美凡為君子交當¶知肉食鄙<md:KR4d0561_SBCK_006-39a>¶　　　題趙典史家藏聰聞極所畫水仙¶
有人宴坐風泉室水仙之花照佛日冰鷗滌硯¶為傳神
不著纎塵涴清質山礬是弟梅是兄涪¶翁品題非過情
<pb:KR4d0561_WYG_016-60b>
紅蓮幙静簿書暇時一覽觀心¶眼明¶
　　　題松菴圖¶
吾聞張子房漢家初封萬户侯便從赤松方外¶遊又聞
陶隠居華陽髙住三層樓尚愛松風聽¶不休從遊松子
或假託請聽松聲真可樂古人<md:KR4d0561_SBCK_006-39b>¶今人同此心老去棲遲
必巖壑白髪左司諫赤¶心天子知君恩飬老他日歸光
州草木增光輝今觀畫史¶貌清致想像為作松菴詩青
山崔嵬青松離奇¶三間薜蘿屋四壁莓苔衣前榮燕雀
<pb:KR4d0561_WYG_016-61a>
來賀喜中¶林猿鶴還相依山中服食何所有松根茯苓
大¶如斗松拂輕於白玉麈松醪香似黄封酒座有¶嘉賓
樽不空每日共澆談笑口不言不笑黙相¶契平生久要
蒼髯叟向來百卉腓且衰偃蹇不¶受冰雪欺尼山聖者
無復起歲寒後凋誰品題<md:KR4d0561_SBCK_006-40a>¶春風牡丹洛陽市華屋金盤
鬭奢靡車馬遊觀¶人如蟻但説姚家之黄魏家紫那知
松菴之清¶樂如此¶
　　　送任義甫之京
<pb:KR4d0561_WYG_016-61b>
放却滄洲老釣竿送將圖籍上長安朝霞爛爛¶日初出
熱客紛紛路未乾七里八岡鳩杖去三¶山二水鳳臺看
薫風解愠今猶古舞袖歸來語¶所歡¶
　　　辛彬甫自京城回過東洲田舎極言曾覲<md:KR4d0561_SBCK_006-40b>¶天顔
　　　之喜舉酒送别詩以和之¶
一百十户一版圖兩三箇月兩赴都親承天語¶拜闕下
喜得風帆歸海隅到家且聽華亭鶴斫¶鱠旋買淞江鱸
鄉人為作軟脚局衆樂不妨如¶大酺
<pb:KR4d0561_WYG_016-62a>
　　　悼䕶國院昇東谷和尚¶
憶昔桑田變海時法幢扶起歲仍饑諸方乞食¶供緇侣
十載開堂響白槌香火石龕師子像紗¶籠塵壁老夫詩
客來今雨重留宿誰向東園折<md:KR4d0561_SBCK_006-41a>¶露葵¶
　　　六月初一日亡室初度感愴而作¶
白髪三千丈齊眉六十年今朝煮湯餅㸑婢亦¶澘然¶
　　　六月望自潞城回東洲書目前二事以示¶親知
　　　庻聞者或有省焉
<pb:KR4d0561_WYG_016-62b>
緹縈贖父謁天子聶嫈痛弟哭屍死親親義重¶不顧身
千載流芳著青史今人豈無骨肉親冷¶眼視同行路人
朝家旌善作亭子誘我薄俗令<md:KR4d0561_SBCK_006-41b>¶還淳吾詩相勸匪相訐
不信汝曹之心真是鐵¶
　　　次韻錢彦學見寄¶
頻年歸計果何如九龍之山駒谷虚山中流泉¶若有語
遲子續修鴻漸書¶
　　　二
<pb:KR4d0561_WYG_016-63a>
三十年來山上山詩名流落五湖間歸尋鈯斧¶南泉老
壠有白雲相伴閒¶
　　　三
萍水相逢記昔年馬鞍山下屢周旋羊裘不脱¶漁竿老
彷彿嚴光也自賢¶
　　　四
一榜三魁我舊都如今文盛說中吳詩窮不用<md:KR4d0561_SBCK_006-42a>¶論郊島
風雅揚揚有大涂
<pb:KR4d0561_WYG_016-63b>
　　　五
梁谿如鏡照羣峰勝地生才淑氣鍾想像鶡冠¶人未老
金莖露洗玉芙蓉¶
　　　六
桑柘東風呌伯勞犁鉏南畆課兒曹一枝樂與¶鷦鷯並
阿閣那知有鳳巢¶
　　　七
春秋九十明年是禮樂三千夙志衰訪戴未能¶移剡棹
<pb:KR4d0561_WYG_016-64a>
和陶猶欲繼坡詩¶
　　　題天葩雲液軒¶
識馬不須論牝牡相人但欲知賢否我愛天葩<md:KR4d0561_SBCK_006-42b>¶雲液軒
中人賢在一真無矯揉戴星出入公務¶勞退食從容樂
詩酒紫毫之筆吐天葩得意如¶看長安花白螺之杯㵼
雲液破悶絶勝陽羡茶¶謫仙九京不復作一篇斗酒誰
共樂藍田哦松¶人亦好座無杜康殊落寞我詩我酒興
不孤風¶月溪山皆畫圖胸中磊塊盡澆去方寸炯如冰
<pb:KR4d0561_WYG_016-64b>
一壺愚聞孔公醉决事勝人醒孔公何人哉希¶之即齊
名斯言請為座右銘酒徳有頌政有聲¶詩聲更作韶鈞
鳴<md:KR4d0561_SBCK_006-43a>¶　　　夀任義甫(十月初十日/)¶
曾看滄海變桑田又厯黄楊厄閏年抱膝面山¶西牖下
科頭背日午簷前中郎有女能傳業僕¶射無兒不怨天
八十春秋䨇足健鄉人喚作地¶行仙¶
　　　次韻彭知縣以公事如宜興過滆湖作
<pb:KR4d0561_WYG_016-65a>
百川水溢東流急天風捲雲如捲席雄鳩呼雌¶鼓晴翼
且喜人無雨&KR0834;疾官舡掛帆出湖去乗¶風破浪無衝激
舟人笑指一足烏烏也竛竮退<md:KR4d0561_SBCK_006-43b>¶飛鷁山無猛獸水無蛟
陽羡徃來人絡繹蓬牕¶拄笏看青山佳句屢成忘旰食
令乎令乎匪遊¶逸聊為湖山窮眼力滆湖飛渡不崇朝
東滙沙¶湖又深入彼疆此界犬牙地概用朝家律三尺¶
人言行路古來難範我馳驅自無失星言勒移¶署椽筆
分我餘光照隣壁
<pb:KR4d0561_WYG_016-65b>
　　　懐吳中衡心友¶
老去多蒙故舊憐客來喜得信音傳書能教子¶醫傳業
居欲依仁宅屢遷赤米白鹽瀕海地青<md:KR4d0561_SBCK_006-44a>¶萍緑綺博山煙
曾聞靈素多曾注好擬詩家作¶鄭箋¶
　　　代簡張子才¶
遐想張梨谷相望吳野居馬鞍長在望魚尺久¶無書七
日陽來復三年月閏餘芸邊生意動君¶子喜何如¶
　　　王有恒秋初貽書約囬過訪尋假館之¶盟故作
<pb:KR4d0561_WYG_016-66a>
　　　此於丁堰姜氏迓之¶
舊雨魚來今復來故人懐抱亦佳哉黄楊樹厄<md:KR4d0561_SBCK_006-44b>¶三年閏
緹室葭飛六管灰文有熖光皆李杜情¶如膠漆即陳雷
燈花有約鷗盟在莫負柴門掃¶緑苔¶
　
　
　
　
<pb:KR4d0561_WYG_016-66b>
　
　
　
　
　
　
　
　龜巢稿巻十六<md:KR4d0561_SBCK_006-45a>¶<md:KR4d0561_SBCK_007-1a>¶
<pb:KR4d0561_WYG_017-1a>
欽定四庫全書
　龜巢稿巻十七¶　　　　元　謝應芳　撰
　　詩¶
　　　龜山祠詩¶
卓彼文靖公早立程門雪載道歸東南統緒頼¶不絶鳯
鳴朝陽能幾時朝棲瓊林暮棘枝歳晚¶江空卜居此毘
陵草木争光輝邇來陵谷一再¶變煙滅灰飛舊書院殘
碑斷礎落誰家應作寒¶砧搗霜練南山北山禪者流鼓
<pb:KR4d0561_WYG_017-1b>
鍾雷鳴塔廟修¶儒衣儒冠亦不少孰謂好賢無二周龍
鍾老諸<md:KR4d0561_SBCK_007-1b>¶生不言忍包羞甘棠樹下吐肝膽愛禮可得存¶
羊不羊存禮亦存所願或可酬渠渠一畆宫依¶然對滄
洲將使邑人知有東家某駿奔籩豆祠¶春秋¶
　　　簡曹谷賔
　　<徃昔政和間結交先君子時葉¶公子承蔣公子舟
　　諸良友數嘗<文㑹於九華隠者周先生之家其書
　　札¶之妙聲詩之佳今皆不可得而見矣區區追憶
<pb:KR4d0561_WYG_017-2a>
　　故交輙成韻語寫去谷賓吟几為後㑹張本云¶<
清交早結先君子博學自謂無恒師草堂詩史¶擬欲續
蘭亭字書將並馳百年陵谷變更日四<md:KR4d0561_SBCK_007-2a>¶海弟兄生死悲
舊字文獻掃如電獨愛羲之又¶有之¶
　　　冬至日方欲以老况自述孫垣來侍傍說¶江隂
　　　陳庠仲袁仲徴二公倡和之娛區¶區坐馳因用
　　　足成此詩以代折簡¶
耄矣又逢長至日悽然聊作短歌行一妻一子¶竟契闊
<pb:KR4d0561_WYG_017-2b>
兩耳兩目幾聾盲里中尚結雞豚社江¶上豈忘鷗鷺盟
珍重暨陽䨇白璧慎毋輕用易¶連城<md:KR4d0561_SBCK_007-2b>¶　　　江陽鄭教諭以詩見寄褒美太過且聞時¶赴京
　　　考績因次韻以餞其行¶
大君立極揚威靈麾斥百家尊六經出圖之馬¶出未巳
來儀之鳳來不停萬方皆效華封祝諸¶將已勒燕然銘
化風覃被族麟趾聘物逺來鹽¶虎形雄州巨邑並庠序
歌臺舞榭舞優伶先生¶横經虎皮席弟子立雪梅花庭
<pb:KR4d0561_WYG_017-3a>
延陵躬耕地井¶井尼山聖父碑亭亭正逢海内興賢日
豈作江¶隂老客星泮宫芹藻得佳趣隣封草木沾餘馨<md:KR4d0561_SBCK_007-3a>¶龜巢一老辱篇翰鱣堂幾時瞻典型趨裝又欲¶覲金闕
飲餞愧無䨇玉缾淵清冰潔知者衆㑹¶有孫邕薦管寧¶
　　　予以小爐閣坐卧安燠名之曰熙熙甕天¶孫塏
　　　到江隂語劉小齋先生蒙篆書四¶字見其筆畫
　　　清勁可喜作詩報之乃¶翁澹齋先軰能篆𨽻而
　　　文為鄉郡所稱¶詩中故追美之
<pb:KR4d0561_WYG_017-3b>
昔在金斗城晤言即相違今觀玉箸篆神氣不<md:KR4d0561_SBCK_007-3b>¶少衰澹
翁心畫傳師承古人誰秦相漢中郎殆¶欲肩相随舊家
冠盖里密邇延陵碑古意師聖¶筆真贋吾何疑正如善
相馬而忘牝與驪懐哉¶楊子雲載酒當問奇奈無縮地
術龍鍾空坐馳¶
　　　周節婦陳氏吾甥也早寡頼其母撫恤之¶恩為
　　　多母卒且以語付託我夫婦擕之¶避兵居吳中
　　　十有餘年白首歸里一生¶艱苦老夫獨深知之
<pb:KR4d0561_WYG_017-4a>
　　　故書此以紀其畧¶云<md:KR4d0561_SBCK_007-4a>¶哭夫未了又姑嫜獨抱遺孤涕泗滂奩具賣來¶營葬具
不憂寒餓死空房¶
　　　二
南山石爛海揚塵風雨飄揺笠澤濱嗟嘆渭陽¶田舎老
辛酸同受十三春¶
　　　三
狼煙未息歲仍饑蛟室相隣地亦危長夜㸃燈¶機上織
<pb:KR4d0561_WYG_017-4b>
明朝換米釡中炊¶
　　　四
戰骨縱横歸路迷烈塘疑是越來溪良人地下¶應憐汝
不作王凝斷臂妻¶
　　　五
裙裾藍縷蓍簮折鄉井蕭條草屋卑節孝兩全<md:KR4d0561_SBCK_007-4b>¶頭雪白
疇能說與史官知¶
　　　臘月十四日風雪極寒大林菴主僧以佛¶廬落
<pb:KR4d0561_WYG_017-5a>
　　　成¶
冰雪堆中作梵宫磨磚布地與金同何當放下¶南泉斧
坐聽松杉萬壑風¶
　<md:KR4d0561_SBCK_007-5a>¶　　悼熊元修徴士¶
落落龜巢翁閒閒鷗社叟雷陳十年交雲水三¶江口在
昔鷗沙結社時盟鷗之詞我筆之唫風¶咏月意相得絶
似伯牙逢子期朝亦詩暮亦詩¶詩興動來忘渇饑淞江
太湖墨淋漓鶴汀鳬渚¶生光輝毛髪雖秋霜光風自懐
<pb:KR4d0561_WYG_017-5b>
抱不虞白石爛¶但覺滄洲好一朝林谷俄變遷我歸耕
我延陵<md:KR4d0561_SBCK_007-5b>¶田銜寃塞海笑精衛抱怨思家憐杜鵑鷗社叟¶
軟䨇脚晏然不受功名縛社鷗尋盟還可樂苐¶我路途
遥來徃難如昨前年訪戴踐重約舟到¶山隂眼生膜黄
庭不寫贈籠鵝蒲萄醱醅㫖且¶多船頭送别誦佳句且
知步武追隂何音書從¶此不復得我心孔竅皆茅塞清
夜悠悠思故人¶夢裏依然見顔色客來聞死半年久倀
倀不能¶將絮酒悲歌為探驪龍手三日悲風動林藪
<pb:KR4d0561_WYG_017-6a>
　<md:KR4d0561_SBCK_007-6b>¶　　次韻荅袁仲徴見寄¶
大江南㟁衆山蒼巖谷深藏寶劍光江上風波¶來滚滚
山中歲月去堂堂能承書業千金産喜¶有童孫咫尺長
杯酒正須朝夕醉無勞更覓解¶愁方<md:KR4d0561_SBCK_007-7a>¶　　　四皓圖¶
天風吹斷紫芝歌四老幡然出薜蘿不用勒兵¶呼左袒
安劉功比絳侯多¶
　　　二
<pb:KR4d0561_WYG_017-6b>
飽茹山中紫玉芝姓名誰徹九重知濟時隂有¶回天力
震器安然不動移¶
　　　𤓰隱為崑山邵濟民賦¶
藥壺舊懸紅杏林𤓰廬今住清江潯南柯太守¶了無夢
東陵故侯同此心灌園自捧漢隂甕抱¶蔓别作黄臺吟
老我坐馳三百里何由縮地重<md:KR4d0561_SBCK_007-7b>¶相尋¶
　　　簡袁耕學先生¶
馬鞍山開龜甲屏臯比之席講六經一年不見¶朶雲字
<pb:KR4d0561_WYG_017-7a>
三月又看花雨零角巾小像固垂白野¶史巨編方殺青
宜有詩筒繼前軰使我晉鄙沾¶餘馨¶
　　　寄熊元修
　　摻别廿五月昏耄而受罔於人者多矣詩言此謬
　　餘從可知一笑之餘必蒙警教
愛子腹便便逢人問孝先悞傳烏鵲信剛道白雞年鷗
社詩千首龜巢稿一編何當重擕手相恤話䕫蚿
　　　次韻酬陳庠仲見貽二首
<pb:KR4d0561_WYG_017-7b>
鳳凰阿閣自新巢鷗鷺滄洲只舊交百里雲山人契闊
一簮霜雪髪蕭騷忍看雨溺堦前蟻怕說風掀屋上茅
樽酒論心宜有約誰家竹裏借行庖
　　　二
春申港上老人村家有詩書教子孫白首竟能安菽黍
丹心豈不合乾坤諸生問字車載酒滿地落花僮掃門
且喜年來忘世慮不時杯勺醉昏昏
　　　又和袁仲徴陳庠仲去冬所寄之作
<pb:KR4d0561_WYG_017-8a>
腐草煜煜螢火生枯梨紛紛山蟻行可憐身病道亦病
猶喜目盲心不盲溪山相望數千里松竹歲寒三友盟
何當相對文字飲似昔盍簮金斗城
　　　壽萬拙齋¶
蓬萊水淺鐵船歸城郭人民半是非且喜春秋¶今七十
能知六十九年非<md:KR4d0561_SBCK_007-8a>¶　　　二
天開夀域大無疆林下幽棲樂且康不須更覓¶長生藥
<pb:KR4d0561_WYG_017-8b>
昭代如今化日長¶
　　　三
芳茂山前種玉田芙蓉湖上采蓮船東隣西舎¶連花竹
渾是桃源一洞天¶
　　　四
一襟秋水心無競滿面春風唾自乾可惜時無¶吳道子
畫圖傳向邑人看¶
　　　五
<pb:KR4d0561_WYG_017-9a>
菖蒲花開香滿庭簷旌廉斾風泠泠髙堂燕客¶作生日
紅頰紫髯雙眼青¶
　　　六
今吾故吾知不同朱門無復掛桑弓但將一斛<md:KR4d0561_SBCK_007-8b>¶葡萄酒
浄洗平生磊塊胸¶
　　　七
金作狻猊&KR0778;寶薫桃笙如水客如雲榴花不用¶纒頭錦
也學吳姬舞絳裙
<pb:KR4d0561_WYG_017-9b>
　　　八
燕雀歡聲新第宅溪山佳景古丹青琵琶自製¶玲瓏曲
彈與龜巢老子聽¶
　　　九
拙齋之拙意何如天賦惺憁本有餘欲識顔曾¶愚魯地
一鞭希驥莫躊蹰¶
　　　十
舊家青氊什襲藏兩兒斑衣長侍傍人生可樂¶有如此
<pb:KR4d0561_WYG_017-10a>
一日可比三千霜<md:KR4d0561_SBCK_007-9a>¶　　　昔人謂積憂成隂積隂成雨今隂雨之久¶且多
　　　竟不知何憂之積以致然也淺陋¶之辭姑識歲
　　　月時乙丑夏五望後九日¶也¶
常年五月衣輕葛今年裌衣猶未脱一天凛氣隂¶如秋
谿山黯淡煙雲稠有時雲罅曜靈出頃¶刻朱光暗如漆
商羊飛來作人舞羣鳩醉葚渾¶無語雷聲虺虺雨浪浪
一雨十日夜亦滂人家¶屋壊什八九床頭泥淖生蝌蚪
<pb:KR4d0561_WYG_017-10b>
疑是彼蒼媧石裂<md:KR4d0561_SBCK_007-9b>¶天河水漏何時竭補天無術正憂心
水鄉之田¶俄陸沉常州地接蘇湖境青苗在田知幾頃
農¶人惜苗如惜兒苗死一時真可悲全家老稚仰¶天哭
天若埀憐天雨粟不然歲饑方薦瘥里胥¶催租將奈何¶
　　　贈時義夫¶
生民天降衷所性無不仁物欲肆侵蝕乃底失¶本真嘉
爾鴻鵠姿超然雞鶩羣里有賦蛇毒比¶屋含悲辛呌閽
聲徹天恩波活枯鱗老我無能<md:KR4d0561_SBCK_007-10a>¶為喜此聲譽聞願言一
<pb:KR4d0561_WYG_017-11a>
簣進將來見嶙峋¶
　　　貽吕雋¶
人生異禽犢秉徳方寸許一本尊所生推恩篤¶諸父嗟
哉淳朴姿片言不輕吐去年赴叔難代¶服徒役苦槖饘
復今年赤脚走風雨紛紛蕭艾¶中薫然見蘅杜顧予子
若孫疇能類於汝宜從¶竹林遊氣習變齊魯¶
　　　挽徐仲清¶
妙年博極軒&KR0302;書晚景晏安閭里居小山叢桂<md:KR4d0561_SBCK_007-10b>¶蔚如故
<pb:KR4d0561_WYG_017-11b>
大兒一官清有餘落成客散烏衣宅送¶葬人來白馬車
安得並騎箕尾去逍遥八極曵¶霞裾¶
　　　夏五即事¶
貪墨何多禍蔓延刮毛龜背欲成氊千村萬落¶炊煙斷
田舎逃亡犬餓眠¶
　　　寄王尚絅陳子儀諸友¶
起予每憶二三子投老于今九十年自是片雲¶相隔爾
如何尺素亦茫然蝦蟇産鼃横山下螃<md:KR4d0561_SBCK_007-11a>¶蠏輸芒滆浦邊
<pb:KR4d0561_WYG_017-12a>
若問龜巢舊風景月餘隣里斷¶人煙¶
　　　簡無錫華景章¶
百書不如一見面此語信然胡未然燈花有約¶半年久
桂子已落中秋前東門種𤓰抱溪甕西¶齋瀹茗&KR0445;山泉
少遊鄉里樂如此應笑鳶飛瘴¶海天¶
　　　寄徐伯樞
東膠山人不出村南州髙士之裔孫十年曾作螻蟻夢
四壁祇有莓苔痕松分女蘿補茅屋筒引乳泉澆藥園
<pb:KR4d0561_WYG_017-12b>
别來幾度屋梁月顔色宛然清且温
　　　寄丹陽孫秀民
翩翩白鴈秋風凉紛紛白蘋秋水香官河兩堰隔三舎
旅次一違今十霜菱芡練湖秋大熟莓苔劍井夜無光
故人知我老癡否年似伏生書盡忘
　　　懐京口俞伯鎮
鐵甕新城舊隱居江山勝槩畫圖如五條街口多輿馬
萬巻書中老蠧魚道合不妨鄉土異情親可奈信音疎
<pb:KR4d0561_WYG_017-13a>
杜鵑花與人俱好珍重題詩一寄予
　　　洪武乙丑秋新鄭縣學以通經薦吾孫塏移文
　　　本縣徴赴吏部塏於六經有望洋之嘆且欲辭
　　　而不可得予以孔孟之書列乎九經塏嘗受業
　　　故臨别示此數語朂之
猗歟古聖賢遺言存簡編孝經及論語孟子書七篇載
道繼六籍煌煌日星懸斯文覺斯民千有五百年汝生
家避兵九經失青氊借書二三策教汝朝暮間大哉孔
<pb:KR4d0561_WYG_017-13b>
孟學曾如管窺天還鄉願卒業奈汝多迍邅朅來誰薦
鶚通經乃虚傳徃哉詣春官從實吐肺肝絲麻雜菅蒯
博采豈舎旃天朝恩惠寛茅拔茹或連立身報君親慎
勿違至言
　　　送楊景子以通經薦舉之京
亭亭青玉桐孤生秀中林雨露得所飬歲月亦已深良
工㧞奇才獻作羲皇琴繫以朱絲絃鼓之丹鳳吟八風
宣九垓令人格非心鄭衛化韶濩太和無古今吾將洗
<pb:KR4d0561_WYG_017-14a>
吾耳朝夕聆遺音
　　　和景子冬至韻
隱隱鐘聲出景陽陽生望闕賀朝忙勲名有日印如斗
舞蹈今朝靴滿霜咫尺天顔春色喜輪囷雲物瑞光長
錫錢張宴宸恩厚一舉真堪累十觴
　　　冬至後五日承郡齋文㑹翌早賢長史置醴&KR0833;
　　　洽且有贈言次韻奉酬并謝不敏
文章太守誰同樂幕府賓僚如李郭坎蛙誰信有奇逢
<pb:KR4d0561_WYG_017-14b>
鼓吹敢随東海若枯腸喜得酒一澆枵腹毋勞篾三縛
獨憐澗底老孤松春風膏雨徒優渥
　　　初度作
重光之冬湯餅客孟光相對頭俱白吾兒樵雪中歸來
擔頭還帶詩三百詩歌熾艾夀觴舉呼鶴堦前舞瑶翮
安知此後境多乖五載家門毁雙璧行年今與伏生同
兀若枯株雪霜厄樵兒遺孤主黔簿四千里外勞相憶
我昔蹉跎四方志每見桑弧有慚色願言膏雨發孫枝
<pb:KR4d0561_WYG_017-15a>
先世衣纓復輝赫皇天於余賦亦厚才散如樗夀如櫟
語言聲音耳尚聞黑白分明眼猶識四肢百骸筋力微
頭容與心依舊直呴嘘素不學松喬逆理偷生正何益
曹横山下青松宅含笑全歸待朝夕山瓶乳酒如蜜甜
笭箵寒魚鮮可食家僮荷鍤且勿忙為我挿花吹鐵笛
自今每日從歡伯龜巢甕天適吾適斷送予生真上策
　　　卧雲歌為華景章作
我昔所喜青雲人雲梯登登上星辰餘如風花落藩溷
<pb:KR4d0561_WYG_017-15b>
伊人可仰不可親只今老我成枯朽愛爾巖棲卧雲叟
白雲一壑數千畆且無租稅論升斗悠悠我如雲寂寂
雲伴我雲無出岫心吾無洞門鎖一榻偃仰得自如兩
膝屈伸無不可布為被非難能我被以雲如白綾木為
枕吾未曾以雲枕頭時曲肱牀無上下亦無客别有意
氣非陳登飛鳶跕跕自炎海夜鶴繐帳清於水佳哉叟
之所樂者如彼今人古人誰可擬華陽陶隱居投簮謝
朝市山中作相心未閑剛道怡雲豈無愧華山陳處士
<pb:KR4d0561_WYG_017-16a>
大笑脱塵屣鳳凰銜書空徃來熟睡雲臺終不起願言
學陳毋學陶此身長與雲逍遥萬松嶺上老禪衲形服
雖異同清髙况有煎茶好泉水活火煎來味無比詩腸
搜出煙霞語不異不同人共喜老夫耄矣筋力少尚欲
去著遊山屐細啜月團雲滿甌分卧石牀雲半席幽懐
為我一宵傾免使相望兩相憶
　　　郡侯以蘭行年九十以詩見贈敬以次韻厯叙
　　　平生以鳴謝臆
<pb:KR4d0561_WYG_017-16b>
延陵野老家業儒舊壁頗有先人書童年愚鈍不努力
渉獵五經多缺如二十而冠三十娶取友必端無佞諛
春秋四十五十餘髮猶未白顔猶朱才如襪線不知恥
光範門前曾自譽六七八十成潦倒興來尚復歌吳趨
今年九十常晝寢誰敢效尤扳宰予雲山萬疊作圖畫
松風一壑鳴笙竽雙眸漸昏耳漸聵面壁寂寞如僧居
焉知府公特尚齒贈以大篇明月珠老夫得之感勤渠
雀躍起拜不用扶合室稚老俱驩虞
<pb:KR4d0561_WYG_017-17a>
　　　十一月廿七日得塏口信以詩志喜并記臨别
　　　祝規之意
賣橘人從采石還口傳家信報平安路經湖北雖云逺
天近雲南不甚寒佐領謹持三尺法尊君長秉寸心丹
驛橋臨别叮嚀語應念貽謀作鏡看
　　　自和同前詩於次年正月十三日附寄黔陽
四千里外之官去百丈牽江舸艦安新沐恩波從日下
舊家門地不氷寒洗心正在詩書澤換骨毋勞内外丹
<pb:KR4d0561_WYG_017-17b>
新歲僕歸正二月家書細寫阿翁看
　　　簡陳子章先生
身不封萬户侯眼不識千金裘深衣幅巾避兵矛徃年
零落崑山州兵餘還鄉理西疇臺笠播種襏襫收今將
蓋棺萬事休但欲服飾如前修先生舊衣巾暫爾可借
不縫人遵古制素願吾乃酬飄然長裾泉下遊藍縷免致
先人羞生前相徃來二老亦風流
　　　横山歌夀萬拙齋
<pb:KR4d0561_WYG_017-18a>
横山之顛青入雲冠冕一邑無與倫山南風景最佳處
隱居豈是尋常人此山鍾英三百載素封不乏青氊在
向來吳下避煙塵恨不移山東入海還山喜得無崩騫
種玉舊田耕紫煙雲屏正設後堂後空翠直灑前塋前
觀雲每日烏皮几灌圃有時龍井水人家雞犬寂無聲
宛若桃源畫圖裏山中羽人年八百昔日仙宫今佛宅
丹砂未必駐童顔把酒看山真上策山乎山乎徳不孤
靜而夀者山為徒美哉山禽知此意石榴枝上呼提壺
<pb:KR4d0561_WYG_017-18b>
我歌横山歌未了拙齋為我開懐抱移宫換羽作新聲
彈入琵琶歌更好百斛葡萄為傾倒
　　　屢年作小詞或詩為萬拙齋夀癸亥夏五予以
　　　鄉人嫁禍兒軰徃崑山救之作此詩
予懐紫髯翁新作緑野堂常年初度日嘉賓四筵張虚
左待老夫酌我九醖觴甥孫舞鴝鵒絲竹鳴鳳凰情與
酒俱深飲量非汪洋今雨獨不至應憐走他鄉峩峩馬
鞍山絶頂遥相望横山一髪青滆浦西日黄想像祝睂
<pb:KR4d0561_WYG_017-19a>
夀有如賦髙堂
　　　留别永懐寺長老暨袁子英俞茂本通政
歸吳十載前一宿永懐寺龍鍾今兩來鹿苑廢如此佳
爾山中人法幢扶欲起清風方文室白日靜如水門迎
老詞客問我來何自忘形亦忘年相見即相契坐啜趙
州茶並隱維摩几爐薫清我心乳供便老齒鈎簾看玉
峰山色亦為喜新知多邂逅咳唾珠玉美白首莫逆交
獨有子袁子徳星聚叢林草木亦韡韡我思古先軰支
<pb:KR4d0561_WYG_017-19b>
許或可擬兼旬數相過倡和不知幾庭前石榴花半落
蒼苔地長揖謝山靈歸袂霑空翠
　　　陳徳廣知事以自夀之詩見示予以其災字韻
　　　險不和乃效唐人和意以夀之故落句如此云
哦松未了休官去随例放閒恩更多父子一經傳有自
桑蓬初度樂如何門栽彭澤先生栁籠飬山隂道士鵝
最喜孟光睂案舉捧觴嬌女把香羅
　　　徳廣喜予詩和韻見貽予復答之即三月十一
<pb:KR4d0561_WYG_017-20a>
　　　日䌓霜之異於頷聫書之非虚語也
繭紙寫來詩句好雞林傳去古人多花開三月春如許
霜落五更寒奈何留客政須沽緑螘引年何必餌金鵝
六街車馬紛馳逐自喜蕭齋雀可羅
　　　次韻荅華以愚見寄
九隴山東舊宅遷一瓢齋裡曲肱眠賢如栗里陶元亮
閑似香山白樂天倡和正須歌白雪丹青何必繪凌煙
竹林諸阮多才俊文㑹何時共酒船
<pb:KR4d0561_WYG_017-20b>
　　　哀詩
鐵船海上逺移家金斗城中蔗境佳我昔頻來桃竹杖
公方新種木蘭花書因教子時常買酒欲娛賓夜亦賒
春夢一塲随蜨化老夫三歎立鷗沙
　　　東西家
東家賣兒哭幽咽西家鬻妻含淚别形容總覺瘦如柴
肝膽那能硬如鐵低田水没欠秋租今年夏租麥更無
妻兒舎我莫怨呼我亦忍饑朝暮殂
<pb:KR4d0561_WYG_017-21a>
　　　重午日小酌
青年自是好遊者白首始知行路難一寸芳心徒似鐵
數莖秃髪不勝冠匏樽偶有菖蒲酒菰黍香於苜蓿盤
莫笑貧居輕速客餘生能得幾團欒
　　　五月望日寄江隂陳庠仲
一别半年久相望百里間陽春知寡和落月見清顔釃
酒澄江上題詩小石灣龍鍾還念我時復夢追攀
　　　同日寄袁仲徴
<pb:KR4d0561_WYG_017-21b>
申浦水東頭悠然客馬周焦桐絃白雪芳草席滄洲昨
夜三更雨今朝五月秋有懐飛不去煙樹鬱相繆
　　　曹文質自金壇來云費延年教諭傳語且知告
　　　老而歸閑居可喜因作詩代簡
我思故人松柏顔客來寄聲蓬藋間鱣堂講學竟將老
鳩杖拜恩今樂閑清風枕簟五栁宅白雲圖畫三茅山
雪舟未得見安道乗興豈無詩徃還
　　　朝宗鄭教諭以余去冬初度自夀之詩次韻見
<pb:KR4d0561_WYG_017-22a>
　　　貽予復和而贈之
憶昔予為廣陵客兩頰丹砂眼青白蕃禧觀裏看瓊花
坐列羣英杯飲百無何陵谷忽變改塌然歛我扶揺翮
此花天下更無雙毒手誰焚夜光璧先公舊物廣文氊
家傳喜得無囏厄抱琴來坐杏花壇洋洋古操令人憶
青氊坐久琴愈清君山草木皆愉色老夫今春辱佳句
轉眼炎曦又隆赫郢斤非不妙彫鎪奈何吾衰腐如櫟
生平甚愧性聱牙老去偏懐舊知識孤舟野渡豈長閑
<pb:KR4d0561_WYG_017-22b>
一壺㑹有千金值合歡杯酒細論文恨不能飛見三益
江流南匯春申浦海門東入陽侯宅河魨江鮆鬭鮮新
苜蓿之盤自朝夕&KR1274;舎安如廟堂坐脱粟甘於鐘鼎食
睠我郊居樂亦然朝聽樵歌暮漁笛忘機相與白鷗眠
送窮不效昌黎伯假令秋至轉饑寒亦不題詩寄髙適
賢哉子淵可矜式陋巷安貧載方策
　　　六月初八日雨晴懐毛伯尚
去年五月凉如秋今年六月寒颼颼重雲晝暝雨連日
<pb:KR4d0561_WYG_017-23a>
田家復恐沉西疇朝來日出温風起歲不薦饑人共喜
貧家四壁屋漏痕彷彿篆書千百字忽憶山中人讀書
兩眉白能負仲由米曾漂髙鳳麥髙堂飬親侍親側我
衣斑斕親喜色有時諸父竹林遊彈琴詠詩尊爼席人
生此樂古來少今乃熊魚兩兼得老夫每問書帶草鄉
里小兒渾不識但道墨硯池水漲苔衣碧苔衣碧池水
香思若人兮不能忘長林豐草春茫茫青松澗底含氷
霜鯉魚不随白石爛鳳鳥有時鳴朝陽停雲之詩歌未
<pb:KR4d0561_WYG_017-23b>
足𤣥蟬為我聲相續
　　　哀詩
鶴長鳬短總休悲聽我山陽笛一吹黄耳再無前日信
丹心獨有上天知送行南浦成長别歸卧東山悞有期
吾老未教僮荷鍤劉伶應笑阿翁癡
　　　讀大誥作巷歌二首
天語諄諄禍福靈風飛雷厲鬼神聽掛書牛角田頭讀
且喜農夫也識丁
<pb:KR4d0561_WYG_017-24a>
　　　二
一天風雨洗塵昏日月恩光及覆盆雞犬不驚田舍樂
呌囂人不到鄉村
　　　贈陳棲雲
鶴溪之水滆浦分一灣繚繞梅花村窮冬萬木凍欲死
此花巋若靈光存清如西山采薇孤竹子白於華陽洞
口隴頭雲隱居者誰希夷後人持一編種樹書戴一幅
漉酒巾有時醉飲肱作枕老瓦共眠梅樹根有時不醉
<pb:KR4d0561_WYG_017-24b>
百事理可與孔公同出羣青鞵布襪駿奔走今年早春
朝至尊紅雲殿前三舞袖歸來滿腹懐絲綸諄諄語鄰
里切切教子孫子孫不但力耕稼徴輸能為公家勤編
氓租斛足萬計雞犬不驚安老親短檠燈火讀大誥喜
色夜夜燈花親甌窶滿篝秫田熟歲釀百榼酴醿春親
朋簮盍座常滿湖鮮日擊豐盤飡胸中不著愁半㸃雲
夢八九能鯨吞東鄰西舎靜如水夜無催科人打門安
居樂土有如此何異武陵人說桃花源老聃戒止足願
<pb:KR4d0561_WYG_017-25a>
言尊所聞濁水膠可澄清鏡塵乃昏秋風挂席一相見
此意吾將三復論
　　　贈周彦美
象賢有子付青氊家住城西緑水邊門栁數株同舊日
公租萬斛喜豐年試聽濯足滄浪曲應笑燃臍郿塢煙
朝夕酒杯長在手優㳺身作酒中仙
　　　簡王尚絅
不笑幡然謝九流牽車服賈思悠悠醉吟人老香山社
<pb:KR4d0561_WYG_017-25b>
詩到雞林價重不
　　　贈詹伯逺
西北風髙寒露零牽蘿補屋揵柴荆看雲長日烏皮几
夜夜教兒讀孝經
　　　示孫塏
龍門一躍去年秋徑著青袍赴逺游半部魯論堪輔世
政須忠藎繼前修
　　　二
<pb:KR4d0561_WYG_017-26a>
黔陽江水不勝清喜得居官濯爾纓秦鏡照人肝膽見
邑民應在鏡中行
　　　三
黑頭勲業志方雄黄耳書歸見面同斷織機中埀白母
抱孫時復倚門東
　　　四
春雨秋風歲又寒翁年近百足蹣跚横山菽粟東洲水
多在行窩樂考槃
<pb:KR4d0561_WYG_017-26b>
　　　初冬感懐令垣書所居屋壁
在昔陵谷變海上十五霜歸棲失故隣乃落劍井傍百
指薙荆棘耰鉏破天荒東洲釣月磯横山樵牧塲一葦
去復來十月新稻嘗擕幼入寢門淒然北風涼吾兒婦
嫠居我孫官逺方筠籠鶴何之盆菊花自黄跛倚赤藤
杖終日徒倀倀
　　　初度蔑以為樂杜撰古樂府三章而令諸孫誦
　　　之老夫聽之比之挽歌者歌蒿薤於柩前豈不
<pb:KR4d0561_WYG_017-27a>
　　　樂哉
龜巢老人忘食貧歲時強欲娛賓親賣琴沽酒作生日
蹲䲭爛蒸鮭菜新承歡幸有斑衣人君不見古人云酒
杯不到劉伶墳杯行莫厭頻
　　　二
龜巢老人貎不揚觸邪之性如神羊生憎巫覡煽妖妄
疾視聃竺隳綱常耄無能為龜六藏滄浪曲窈窕章有
時擊節呼兩郎男兒當自強
<pb:KR4d0561_WYG_017-27b>
　　　三
龜巢老人年紀多雞皮鶴髪背槖駝金丹自古無足信
鐵硯如今亦不磨坐待蓋棺歸薜蘿舂有相巷有歌此
時不樂成蹉跎殘生有幾何
　　　樵海歌為秦文仲先生作
出山志云逺樵海名非誇老夫素相知髙風真可嘉早
年欲伐廣寒桂增月清輝燭天地又欲㑹稽雲夢伐箭
竹人無戰鬭遭鋒鏃汗青六經天下讀此志適蹉蛇陵
<pb:KR4d0561_WYG_017-28a>
谷俄變改青山樵侣集如雲一笑飄然入東海任公舊
日釣魚處樵屋相隣蛟室住扶桑若木有餘薪且喜路
無荆棘慮水底珊瑚樹亦多尤物不堪開眼覷樵擔弛
樵斧歇濯足滄洲弄明月興來擊節和龍吟唱我海樵
歌一闋也不學負薪讀書朱買臣也不識卧薪嘗膽是
何人白螺為杯大如斗青苔席地軟如茵有時獨酌爛
醉枕柯斧睡到日髙三丈猶醺醺夢魂不到長安市長
安市上多覊旅米珠薪桂莫能賒多少伯桃寒餓死孰
<pb:KR4d0561_WYG_017-28b>
知海樵之樂有如此
　　　寄溧水開福寺長老源别流
客有溧陽雲水僧相逢曾得問南能九重日月恩光近
一壑煙霞道氣增龜紐肘懸新賜印麈談語續舊傳燈
别來老病時相憶欲覓金篦刮兩瞢
　　　悼徐孟銘
讀盡岐黄上古書幡然讀律應時需一官再調炎州幕
二豎交攻瘴海隅頼有故人收白骨歸來鄉國瘞黄壚
<pb:KR4d0561_WYG_017-29a>
杏林花落紛如雨何樹哀啼五尺孤
　　　臘月十六日夜篝燈作兩書言不盡意夜半後
　　　欹枕對月口占言懐命兒軰録上耕學伯齡元
　　　修三先生南澗海萍二講主清真一鍊師暨諸
　　　吟友
照天蠟燭徒明月縮地神仙是子虚九十一年殘臘盡
二三百里故人疎詩成唐律傾懐抱書託吳儂問起居
老我形容都變改依然貧似馬相如
<pb:KR4d0561_WYG_017-29b>
　　　任義甫生日作絶句四首以鰥居無子貧病為
　　　憾予乃以理釋之誠如吾言則不必怨天尤人
　　　而處之泰然矣
兄有遺孤骨肉親堦庭玉樹一枝春駿奔籩豆非無主
傳襲箕裘未是貧池有紅鱗堪入饌杯浮緑螘可留人
髙年已過磻溪老每日懽娛莫厭頻
　　　贈蔣居士
全家欲學老龎禪木榻蒲團夜不眠誰信室中靈照女
<pb:KR4d0561_WYG_017-30a>
出門先上渡頭船
　　　贈袁居士
羮牆欲見老瞿曇貝葉書中日夜叅布襪棕鞋門不出
一盂疏食勝肥甘
　　　正月既望予奉陪邑長貳置鄉先生之祠于學
　　　釋菜而歸兒軰謂故人楊澤臞過訪臨别作長
　　　短句貽之余因口占以記鄉校中盛事并寄楊
　　　為後㑹之約云
<pb:KR4d0561_WYG_017-30b>
喜聞邑有絃歌宰哦松之丞更文采翕然敬我鄉先生
祠諸學宫儼如在區區後學尊前賢駿奔執籩忘耄年
深衣幅巾拜祠下燈月交光星滿天扶憊歸來語鄉曲
此事真能厚風俗安知好客過柴門載殽問字成虚辱
吾兒不識氷玉壺但言此客從前無醉墨淋漓灑白雪
沂雩興與曾為徒老夫此興亦不淺尚怯落梅風剪剪
少頃一百五日來蘭臯蕙畮光風轉三山湖頭舴艋舟
百花莊上逍遥遊朝陽碧樹自鳴鳳湖海詩盟尋白鷗
<pb:KR4d0561_WYG_017-31a>
生平頗恨少知已晚有奇逢寧不喜朱絲重繫焦尾桐
請為鍾期奏流水
　　　水田歌歌農務也郡縣之政租賦為急然農務
　　　乃租賦之所自出可不急乎首言三山書所見
　　　也一府四縣意在其中惟當道父母官念之芻
　　　蕘有詢更當面陳其詳以備采擇
三山湖頭白水田頽㟁不修年復年田家豈不憂卒歲
十室九空人索然饑腸雷鳴狀如鵠春來怕聞啼布榖
<pb:KR4d0561_WYG_017-31b>
願言州縣父母官喻令蚿足憐䕫足古云民事不可緩
桃花雨晴春正暖文移動若風有聲畚鍤集如雲不斷
三農畎畮合羣力四邑溪山增喜色麟史重書大有年
官無負租民足食龔黄卓魯政績成一日九遷皆上卿
天子萬壽黄河清聽我老農歌太平
　　　無錫舁佛像由暨陽而來鳴鑼鼓竪旗盖儀從
　　　僣侈家至以禍福惑人取粟帛無筭東洲任耆
　　　老沮之巫不遜被毆且以杖搪木偶幾躓而後
<pb:KR4d0561_WYG_017-32a>
　　　去隣莊有王氏者撻而逐之予聞而喜乃力病
　　　援茟書此以美任并異其義理之勇云
梁公毁&KR0075;祠真是霹靂手胡公能打鬼近代亦希有區
區辨惑編或有蒙醬瓿潦倒東家丘忽爾發哮吼老拳
敺妖巫拄杖擠木偶西鄰一壯夫怒挺擊羣醜捐袍偃
旗蓋脫網兔疾走時予病中聞病去什八九朂哉爾東
家内省宜弗疚報本理所崇毋落豺&KR0425;後一正勝百邪
昔賢同不朽
<pb:KR4d0561_WYG_017-32b>
　　　題打毬圖
擊鞠流風自李唐官家占作狀元郎科塲廢盡毬塲在
芳草萋萋幾夕陽
　　　清明後一日邂逅薦福寺長老源公話舊論詩
　　　意甚相得明日作此詩代簡
貧如南阮甘投老喜得西枝近贊公白足有僧聽説法
江梅無閣坐觀空詩成芳草斜陽外道在殘山剰水中
一笑相忘今古意清明時節舞雩風
<pb:KR4d0561_WYG_017-33a>
　　　沈徳麟母哀詞
怪底吳霜二月繁一朝摧折北堂蘐母儀表表真堪畫
吾軰區區豈易言斷織機中多教子分甘膝下並呼孫
慈顔最有難忘處獨倚蒼茫日暮門
　　　洪武丁卯年詣烈塘祖墳祭掃恐朝暮即世子
　　　孫不知所葬者為誰且追念墓松在昔為邑里
　　　諸宰木之冠感愴寫情并圖葬穴以示兩子及
　　　孫使識之以永其孝思其詩曰
<pb:KR4d0561_WYG_017-33b>
百年兩度桑田變三世十年蒿里同華表前時曾駐鶴
長松何日再蟠龍情鍾寒食蘋蘩外淚灑春暉草莽中
老我客鄉歸不得空勞杜宇喚誰儂
　　　次韻答江隂鄭教諭見寄
揚子江南山水奇杏花壇上晝隂遲魯魚亥豕讎經史
江鮆河魨閲歲時兩邑相望三舎地九年凡寄數篇詩
恨無縮地仙人術把酒論文醉不辭
　　　葉道士遊仙詞
<pb:KR4d0561_WYG_017-34a>
海變兮揚塵翦若木兮風斤醫拗人兮寓世仍猿鶴兮
同羣冠切雲兮霞佩雜三秀兮蕭艾從喧囂兮萬&KR0284;聊
遊戲兮方之外混混兮和光忽蟬蛻兮坳堂陵虚空兮
轢渺茫一瞬息兮三千霜吾不知其果何適兮祗死守
乎康莊
　　　輓萬拙齋
曹横山下萬家莊喬木隂隂夏亦凉法曲琵琶彈鐵撥
髙堂窈窕捧瓊漿素衣忽被青蠅汚赤手幾遭猛虎傷
<pb:KR4d0561_WYG_017-34b>
賀客未還來弔客老夫雙眼淚淋浪
　　　閏六月廿九日飄風動地自黎明堀起破屋㧞
　　　樹衆皆驚懼至夜方息次早余追念疇昔憮然
　　　作歌
三家村裏老詩翁獨木橋邊一釣篷敗壘曾聞屯狗寨
荒湫猶説是龍宫勢傾東海前年雨力撼南山昨日風
可笑生來誇壯膽兩番如阮哭途窮
　　　葛節婦
<pb:KR4d0561_WYG_017-35a>
葛節婦家住崑山陽芳年二十良人亡呱呱兩兒泣蘭
房一在襁褓乳口黄塵昏破鏡無復覷孤燈相伴慰凄
凉霜風自冷木自落辟纑不知秋夜長重門深閉四壁
立縗麻淚濕三年䘮維時率土皆戰塲疇能訓兒知義
方熊丸在篋螢在囊呼兒义手立侍傍魯論二十篇孝
經十八章阿母授讀聲浪浪母不姑息兒能自強從師
不出鄭公鄉腹笥有書牙頰香朝夕悦親萱草堂母今
年踰五十霜菽水可歡時且康觀風使者恐未知邑有
<pb:KR4d0561_WYG_017-35b>
野史揚芬芳玉峰父老來比徳衛共姜我言共姜無此
兩兒郎哲哉此母非尋常盍亦作歌與史相激昂
　　　寄清真觀提㸃余復初
祖餞昔年詩最好客來今雨話𤣥都步虚壇上三花樹
讀易牕前九節蒲恬飬氣同龜息静清修容勝鶴形癯
儒林老友袁真士曾道區區折簡無
　　　代簡吳中衡
一夢今年一去年兩番相見兩相憐牽蘿補屋仍徒壁
<pb:KR4d0561_WYG_017-36a>
賣藥修琴又斷絃滆浦夕陽紅樹下淞江秋水白鷗邊
何當載酒乗秋興來徃風流似雪船
　　　寄題詹伯逺蘿屋
大車方檻檻小隱自寥寥門掩牽蘿屋溪懸掛樹瓢一
從滄海變屢却小山招滆浦居相近城闉路匪遥洗心
常翫易忘肉似聞韶苔徑春風掃𤓰田夏雨澆姓名編
令甲蹤跡混漁樵蝌蚪藏書種蟾蜍作研僚訓兒燈火
夜飲客歲時朝清白真能守緇黄不妄交茍焉田野樂
<pb:KR4d0561_WYG_017-36b>
老此聖明朝寄語青雲士巢由不見堯
　　　雪中遣興
横山鶴髪翁小巷龜頭舍一爐置中央四壁塗縫罅晨
粥食近午晝户閑如夜舉足手扶杖縮頸頭蒙帕㧞木
飄風静宜麥大雪下公家租賦畢農圃犂鉏暇沽酒黄
公壚分肉陳平社有時聚親戚談謔弄杯斝有時呼子
孫舞蹈歌風雅舊竹幸平安孤松正蕭灑一笑謝梅花
騷無補亡者
<pb:KR4d0561_WYG_017-37a>
　　　贈張鍊師(名善淵/)
我昔諦觀韓子詩春秋書法風雅辭九流百家蘭鮑雜
直筆褒貶非無之嵩山道士姓張氏大篇舂容獨稱美
嘉乃丹衷獻赤墀欲撻羌夷安晉鄙天顔咫尺千里同
母氏連環來夢中忠孝並存方寸地翩然歸袖舞春風
淵今同姓復同道愛親又與同懐抱靈修未得一品題
菉葹竟混金光草嗟予學韓年近百吟骨冰清頭雪白
内交豈無黄與緇轉首多成兩塵隔淵乎淵乎識道理
<pb:KR4d0561_WYG_017-37b>
潮州老僧差可擬臨行握别敬留衣山靈起舞烟霞喜
　　　悼大林菴主日公
三綱掣斷駕三車一笑今朝喜到家方外旦評喧衆口
淤泥藕出白蓮花
　　　二
熊耳峰頭有客歸相逢還著舊禪衣五山十刹都傳語
莫遣閑雲出岫飛
　　　三
<pb:KR4d0561_WYG_017-38a>
憶昔雲林訪舊遊空堂六月靜如秋焚香坐説西來意
門外青松亦㸃頭
　　　四
一住横山二十年山中木石盡通禪老夫載雪重來日
誰折梅花送上船
　　　輓無錫王
門無車馬送迎忙身混泥塗寵辱忘涴火有時持䑕布
濯纓何異在滄浪九龍山下青邱葑雙鯉池中碧草香
<pb:KR4d0561_WYG_017-38b>
生子賢如黄叔度牛醫千載並流芳
　　　感事二首
草暗日欲落山逥路轉賒叔敖呼不起誰擊兩頭蛇
　　　二
蹊田牛奪去立仗馬令肥安得春秋筆公然决是非
　　　邀舒文允小酌
春秋連兩年喜事忽今日佳期一百五有菜二十七呼
孫貰酒尊速客聚圭蓽風廻落花舞雲開逺山出鷸蚌
<pb:KR4d0561_WYG_017-39a>
自相持雞蟲果誰失鄉無月旦評世乏春秋筆長揖謝
知已永言保真吉
　　　題秦仲暘雨竹
湘山之陽湘水隂鷓鴣聲中雨涔涔此君一别知幾載
别後桑田變滄海客來今雨重相看歲寒風節依然在
餘事不須多感慨
　　　送徐士方之登州黄縣學教諭
世態趨炎素所憎校官應喜冷如冰絲桐聲續龜山操
<pb:KR4d0561_WYG_017-39b>
膏火光分海市燈大釣六鼇將有兆髙堂三鱣豈無徴
寄書黄耳還家日莫惜題詩貺剡藤
　　　觀音栁
肉髻珠纓自在身何縁化作栁中人三眠未足扶風起
似怯春寒翠黛顰
　　　羅漢松
　　余素拙詩至詠物則其拙尤甚故昨效諸公賦觀
　　音栁俗陋可笑今又聞有羅漢松可配前題再用
<pb:KR4d0561_WYG_017-40a>
　　出醜蓋欲求刻畫無鹽變惡為美勿徒笑其醜云
十八羅漢十八公前身後身將無同一行九里西湖路
應供誰家去雪中
　　　次韻答鄭元齡見贈
青年肥遯方求志白首貧交獨念予開徑掃花童起早
敲門看竹客來疎匣藏神物蛟龍劍架揷古文蝌蚪書
風雨一春門不出門前車馬自紛如
　　　宿僧房澹泊齋
<pb:KR4d0561_WYG_017-40b>
鐘鳴雨樓風滿天金猊吐盡㫋檀煙誰知林下一宿覺
我有石上三生縁
　　　懐郡城諸親友
余生篤親友平居數相顧老去筋力疲此心尚如故年
年二三月晴曖入城府沂雩童冠俱所樂随所遇安知
今年春十日九風雨甚疑媧石漏無石可修補一榻髙
堂氏四壁蝸篆古牀頭丹菌出青苔灑庭户羣芳狼籍
盡來牟紅半腐我耳未全聾聽之亦良苦頼有二三子
<pb:KR4d0561_WYG_017-41a>
時復共樽爼或歌竹枝詞或賦梧桐句鏗鏘迭倡和所
樂勝鐘鼓歸舟掛晴帆快若馳馬去圓天磨青銅新渌
漲南浦候門童穉奔滄洲舞鷗鷺峩峩屋上山厯厯山
上樹白石喜不爛且無泥滓汚不見黄初平散卧羊無
數尸坐對煙霞神交憶支許何時松葉酒薜蘿徳星聚
瞻彼片雪(闕/)援毫抒情愫
　　　賀太平寺講主
生公坐擁㸃頭石野老來聽焦尾琴祇樹獨園春又夏
<pb:KR4d0561_WYG_017-41b>
雜花千界古猶今壁無畫水傳奇跡塔有風鈴作妙音
安得刮除雙眼膜時陪杖錫一登臨
　　　感興(四月初九自城中抵家得/前四句後旬日足成之)
兩目眵昏耳又聾僅存方寸古秦銅忘機自得親鷗侣
含弩從教伏射工百越溪山詩枕上四時風月酒杯中
惜春無奈春狼籍頻遣蒼頭掃落紅
　　　端午日懐古
五月五日追前賢九歌九章鳴素絃蛟人應泣魚腹葬
<pb:KR4d0561_WYG_017-42a>
龍伯合贈龜毛氊招魂感舊痛梁壊反騷媚新圖瓦全
楚天盡處卧遊去艤丹酹月羅江邊
　　　西塘詩為郭彞倫作
具區東北三千里家住西塘水之涘滄洲不涴軟紅塵
一鏡波光照牕几西塘本無風物奇有功於民民稱之
早田霑溉數百頃苗無槁死年無饑非湫非壑非瀚渤
不為蛟螭作窠窟輕舟徃來快如馬撥棹人如執鞭卒
東鄰西舍雜漁樵朝出暮歸歌且謡白紅荷花紫菱芡
<pb:KR4d0561_WYG_017-42b>
&KR0841;苕蘋蓼蒲蘆茭髙齋讀書歲年久鍼經一編常在手
客來問疾或問奇拄杖挂錢舡載酒人人有此林塘幽
不妨未老先菟裘地因人勝從此始千古萬古芳名流
　　　端午後雨阻過詹氏蘿屋即事賦絶句二首代
　　　簡
風打舡頭輓不前舡回雨㸃大如拳請看六日蟾無用
且得爬沙手脚全
　　　二
<pb:KR4d0561_WYG_017-43a>
瀕溪數家風景幽溪流過門東轉頭黄梅雨少麥大熟
買布輸官不用憂
　　　人面獸懲元惡也惡不可縱天不可欺故作二
　　　詩以懲之
人面獸長七尺人衣冠人飲食面有七竅皆人形猛獸
之心人莫測生來害物固不少羣居猶自藏牙爪一朝
忽欲咬殺人豹麝文熊皆驚倒
　　　二
<pb:KR4d0561_WYG_017-43b>
人面獸聽吾語一人受害一家苦爺孃妻子令失所殘忍
胡為至如許人言汝性多隂毒中汝毒者恱汝目快汝
腹汝心方饜足嗚呼馮婦或再生獸乎獸乎勿横行恢
恢天網布八紘莫道網疎可漏天聾盲
　　　追悼諸葛用中(諱端幼年能寫大字既習舉子/業學琴袁子方先生之傳父號)
　　　(徳齋晚學道/創清微觀)
揚子江南疇曩日吕蒙城裏一文星科塲早試程朱易
𤣥學旁叅道徳經愚與通家心甚赤賢能知巳眼常青
<pb:KR4d0561_WYG_017-44a>
草生書帶人皆喜竹作詩筒使不停著處溪山朝載酒
有時雪月夜揚舲卜鄰晚欲從王翰分席尤加敬管寧
一旦谷陵驚變改十年兵火苦飄零扣門幾誤風敲竹
泛宅長如雨打萍天上玉樓俄有召月宫娥藥竟無靈
細君冠佩全貞節先世箕裘祝寧馨名溢東吳滄海國
魂歸北固白雲屛兩家相去百餘里一老今踰九十齡
聯句每懐吟石鼎聽琴頻夢坐柯亭柱題應有能言鶴
擬踏秋風去一聽
<pb:KR4d0561_WYG_017-44b>
　　　寄鄧秉文二首
曹横山下聱叟吕蒙城中放翁何夕舉杯邀月中秋鼓
枻乗風
　　　二
鐵柱硉矹二老璿霄沆瀣三更絶口不談時事掀髯聨
敘平生
　　　寄陳彰逺明逺兄弟
金牛臺下帶經鉏長鋏無聲食有魚兄弟五人雙璧在
<pb:KR4d0561_WYG_017-45a>
箕裘三世一廛居中秋明月最端正長夜浮雲或巻舒
覔得丹梯上天去同將物理問何如
　　　寄辛至善
青年即著逺遊鞭白首仍居小市廛寂寞蓬蒿三徑在
辛勤父子一經傳奔牛堰下水到海射虎亭西山揷天
我欲抱琴尋戴去中秋相近月將圎
　　　寄清微觀周泉石
塵揚滄海廿餘齡真館翬飛壓庱亭風掃刼灰南土樂
<pb:KR4d0561_WYG_017-45b>
天開圖畫北山青丹砂九轉龍蟠鼎玉漏三更鶴聽經
諸葛仙翁呼不起正須金石播遺馨
　　　三笑圖
簡寂先生五栁翁襟期適與逺師同過橋相送忘相别
千古風流一笑中
　　　風雲雷雨畫四首
吹嘘萬物生蘧廬盎盎元氣槖籥吁偃禾㧞木有未㑹
請君細讀金縢書
<pb:KR4d0561_WYG_017-46a>
　　　二
漠漠閑雲淡淡容不為蒼狗未從龍直須霖雨成功後
依舊還山伴赤松
　　　三
金電光中霹靂飛殘臣膽落震驚時雲收雨散青天出
能聽無聲有阿誰
　　　四
誰挽銀河沃太空恩霑赤地洗爞爞隂隂夑理天家喜
<pb:KR4d0561_WYG_017-46b>
都在丹青筆意中
　　　野雲歌為王元一羽士作
山中之雲歛蹤跡空谷深藏伴泉石從龍之雲雷電俱
四方行雨勞馳驅飄然一片雲在野看來最是悠悠者
或舒或巻無朝夕南北東西随所適道人含笑松下坐
我即是雲雲即我
　　　買臣讀書圖
噫予㑹稽守素行何卓絶采樵工或餘誦讀聲不輟青
<pb:KR4d0561_WYG_017-47a>
柴擔頭春赤脚林下雪富貴知有時妻子從改節髙風
一如此後世誰可埒吾將訪遺蹤更得探禹穴
　　　薦福寺紅梅詩
　　紅梅閣事見毘陵志等書庚溪詩話載程致道詩
　　有春風日浩蕩醉色回冰肌之句元末兵燬今本
　　山釋源公竺淵恢復舊刹重植兹花丐予詩記之
紅梅閣下梅花樹陵谷變時風㧞去堯峰老禪歸故山
覔得孤根栽舊處年年春到花時節一株五出胭脂雪
<pb:KR4d0561_WYG_017-47b>
春風笑面歲寒心光霽混融風韻别老禪道服忘妍醜
品題假我扶犂手黄州定慧海棠花可與齊名傳不朽
月香水影象王宫雜花世界將無同幾度拈花有人笑
吾將請問瞿曇翁
　　　源竺淵以道西傳等和予詩亦蒙見贈且云臨
　　　字等韻難和予由是復次韻酬之
支許論交世所欽昌黎亦聽穎師琴深山大澤多遺逸
明月清風無古今閣下梅花桃杏色庭前柏樹海潮音
<pb:KR4d0561_WYG_017-48a>
寫容代有丹青筆電目誰能一照臨
　　　獨孤公檜詩
　　唐獨孤憲公為常州刺史時有手植之檜今見諸
　　郡志等書元末樹毁於兵至二十餘年為州民者
　　宜再植以寓思賢之意况有周鍊師為松菊主者
　　乎率爾口占呈乞諸搢紳先生更唱迭和相與贊
　　成亦庻乎厚風俗云
憶年十五六好古尊前賢初聞獨孤檜快覩曾争先蒼
<pb:KR4d0561_WYG_017-48b>
然一株枿舊根皴皮錯節枝葉蕃適逢夜雨半身濕疑
是徃年甘露痕孔明廟前柏相似乃在陳司徒廟之後
園鄉來陵谷忽變改化作刼灰飛入海神焦鬼爛救不
得桐鄉自此無光彩幸存一曲闌干石題公姓氏留遺
跡石苔斕斑土花碧相伴銅駝卧荆棘余從海上避兵
歸幾度摩挲長太息懐哉古之人好賢意無窮詠甘棠
愛召伯賦菉竹美武公憲公此樹堪比隆後人寧不仰
髙風𤣥都道士桃千樹一檜區區豈難措龍鍾野老及
<pb:KR4d0561_WYG_017-49a>
羣英亦愧因循坐遲暮檜乎檜乎重培植風枝相樛霜
幹直邦人具曕仰遺徳見樹猶如見顔色六百二十五
年如一日
　　　題牽牛圖(為丁學古作/)
不放桃林不飲池(叶唐/何切)牧兒牽去意如何南山石爛今
非昔寗戚無勞扣角歌
　　　題鷺鷥便面(為丁學古作/)
潦倒滄洲客蕭騷白鷺詩牧之呼不起此意少人知
<pb:KR4d0561_WYG_017-49b>
　　　出門
老去多懐舊興來時坐馳出門窮鬼笑罄室故人知野
飯新菰米詩囊古竹枝諸孫溪上别矻矻問歸期
　　　題僧綱澹泊軒
我愛澹泊軒山居城市中雲分半間許雨溜四壁同風
林金石聲道人氷雪容澹然味無味泊然空不空露坐
㸃頭石雪立摩頂松吾徒幸相與吾道喜不窮一笑兩
忘言落花舞回風
<pb:KR4d0561_WYG_017-50a>
　　　江山漁樂圖
數口妻兒網一張船為家舎水為鄉江南江北山如畫
欵乃聲中送夕陽
　　　崑山王有恒以書附常州天寧寺長老寶公問
　　　予近况作詩答之并索諸友賦重植獨孤檜詩
客從笠澤來常郡書到横山問老夫哭子哭孫家已破
賣書賣劍酒還沽千墩每入龜巢夢十月應開獸炭爐
支許舊遊煩寄語肯題唐檜和巴歈
<pb:KR4d0561_WYG_017-50b>
　　　黄林屋許贈皂布巾不至戲作此索之
霜倒蓮葉巢老龜寒縮首欲裹緇布巾并裹瓦盆酒此
酒今已熟此巾曾製否抱膝梁父吟炙背坐南牖老况
知音誰横林隱居叟
　　　贈天寧寶滄海
臨濟雲仍幾代孫猊牀說法象龍奔庭前銀杏西來意
陌上銅駝東郭門四海共霑新雨露一舟能泝古淵源
留衣人逺衣何在别有伽黎遺後昆
<pb:KR4d0561_WYG_017-51a>
　　　悼城西周彦美二首
七十六年事梨花夢裏春家傳三代禮身作兩朝人負
郭田園樂連雲第宅新(闕/)　　　　　　　麒麟
　　　二
三槐堂上客(闕/)　最青春吐酒常憐我奕棋多勝人(闕/)
　　　　竟作白頭新釃酒橋𤣥墓澘然為泣麟
　　　寄饒州鄱陽縣唐生
千七百里鄱陽縣外孫書來如見面九十三歲龜巢翁
<pb:KR4d0561_WYG_017-51b>
中宵夢得重縫線詩瓢山人來上游吾將結社招馴鷗
延陵昔日繼三讓野水何處無孤舟貧家幸爾年榖熟
買書教兒耕且讀梅花無恙竹平安歲晚無勞念窮谷
　　　和舒文允見貽
冬至經旬久朋來喜踐長市沽雙木榼踞坐一藜牀小
酌成歡洽閑愁付杳茫山無白石爛谷有紫芝香澹泊
聊相與辛酸已備嘗盡消湖海氣莫放斗牛光所貴心
能直何慚貌不颺聽冰狐自惑吠雪犬何狂歲晚鷗盟
<pb:KR4d0561_WYG_017-52a>
在生平蟻夢忘酒堪澆磊塊袖莫舞郎當西崦黄茅嶺
東洲白水鄉漁樵同此樂吹笛送斜陽
　　　夏五訪一舟禪師臨别立銀杏隂中謂予曰山
　　　中舊物什䘮八九唯此木幸無恙也宜蒙品題
　　　為天寧勝槩使居山者亦預有餘光余謝不敏
　　　然心嘗許之故兹口占以頌人物具并之美
一箇虚舟渾不繋千鈞重負力能任金園地湧靈光殿
銀杏天生䨇樹林佛印衲裙坡老帶昌黎詩句穎師琴
<pb:KR4d0561_WYG_017-52b>
禪林勝事無今古况爾庭前好緑隂
　　　輓曹子毅大使
早歲輕肥試采榮一官三載繋塵纓解龜便作幽棲計
𤓰圃東門學邵平
　　　二
桂子初生折媆枝青氊舊物遂陵夷竹林小阮親調饍
何異慈烏返哺兒
　　　三
<pb:KR4d0561_WYG_017-53a>
生來不鑿混沌竅此去竟作逍遥遊回頭一笑看鷸蚌
未到釡鬵誰肯休
　　　洞庭胡敬之以予父執之交歲饋新橘凡十有
　　　餘年感無以報是用作歌
湖山清氣鍾而翁生兒亦有古人風年年送橘拜牀下
甚愧我非龎徳公今年霜落洞庭早橘熟等於葑田稻
青衣童子黄金丸樹頭摘來霜未乾儂家食指百三十
分甘喜得皆波及嬌癡堪笑兩曾孫手㺯金丸口欲吞
<pb:KR4d0561_WYG_017-53b>
阿翁老饕三嚥畢教孫食之還自喫一枚一枚復一枚
翁有笑聲孫亦咍枯腸久似長卿渇甘露適從仙掌來
楚江萍實不可得華峰藕亦無人識冷比雪霜甘比蜜
此句真堪題此橘韓子之詩今代無借作報章揮我筆
懐哉故人家洞庭七十二峰環翠屏洛陽秋風塵滿城
莫能汚爾雙鞋青南山不爛黄河清正須坐閲三千齡
山中舊識諸耆英莫煩老夫多寄聲
　　　紅梅
<pb:KR4d0561_WYG_017-54a>
前代支郎亦異哉白雲堆裏植紅梅樹經刼火多番換
花向春風二月開鄰舎杏桃渾赧色禪枝草木絶纎埃
一時想像題詩去别日尋芳載酒來
　　　歲旦言懐
去年元日兩眉攅情抱今朝頗覺寛一夜雨聲曾不絶
五更天氣只微寒
　　　二
曾孫杯捧屠蘇酒冡婦厨供粔籹盤最喜催租人不到
<pb:KR4d0561_WYG_017-54b>
田家雞犬得平安
　　　寄盧長嬰次農
我思東吳諸故人二難青年才出羣炯炯眼如巖下電
英英氣作山中雲一經㫖趣熟儀禮六書偏旁宗説文
無由縮地即相見晉鄙亦得沾餘薫
　　　寄辛彬甫¶
五鳳添修助益箋雙魚書尺竟虚傳桃符忽爾<md:KR4d0561_SBCK_007-11b>¶三年換
木榻如今兩膝穿南國鶯花春甚早東¶洲雞黍約如前
<pb:KR4d0561_WYG_017-55a>
好來同賞元宵月莫返山隂訪¶戴船¶
　　　和毛伯尚雪中登塔¶
一夜雪深三尺許江南江北久無之躋攀鴈塔¶最髙處
想像鴻荒未判時光動山林揺玉樹氣¶涵湖海湛瑶池
僧房或擬天花雨田舎皆占隴¶麥宜黄竹無歌良可喜
清河有頌不妨遲八千¶里外多遭貶十二街中欲訪誰
白戰正須逢敵<md:KR4d0561_SBCK_007-12a>¶手長吟聊復解人頥凭欄細聽風鈴語
似亦知¶音說好詩
<pb:KR4d0561_WYG_017-55b>
　　　壽諸葛節婦¶
憶昔梁鴻歌五噫挈家避兵東海涯玉樓有夢¶上天去
孟光無復案齊眉旌旗滿眼愁滿腹抱¶兒日夜吞聲哭
沙湖㟁竹似湘江淚痕斑盡依¶依菉呼天籲地吐丹衷
柏舟之誓共姜同桑田¶變海得歸路庱亭故園榛棘中
教兒服勤能構¶穫青氊舊物兒堪託星冠霞佩蕋珠經
萱草堂<md:KR4d0561_SBCK_007-12b>¶前樂吾樂春秋六十有八年時人喚作女中仙¶
麻姑送酒作生日雙成獻桃紅且鮮髙堂長夜¶照明月
<pb:KR4d0561_WYG_017-56a>
何異嫦娥廣寒闕不勞白兔搗𤣥霜真¶修自有長生訣
仙家歲月我不知我來為作節¶婦詩他年烈婦傳中寫
千古萬古芳名埀¶
　　　獨孤公檜詩(并序/)
　　予前詩謂獨孤公檜在陳廟蓋圖經所載¶及予親
　　身見之一日郡人徐孟曾問曰¶唐刺史為一州之
　　主手植之檜宜擇美地公¶表而出之衆所共瞻何
　　寘諸陳<md:KR4d0561_SBCK_007-13a>¶廟之後耶予曰按唐書徳宗朝徙公為¶是
<pb:KR4d0561_WYG_017-56b>
　　州刺史去梁公毁江南滛祀之日未¶久無陳廟也
　　唐衰禮廢淫祀寖興迨五¶季而禮法大壊叢祠之
　　神類加尊號陳¶廟或肇於唐末而盛於斯時今荒
　　園廢沼安知非昔日驛亭傳舎乎厯宋而元¶皆無
　　改作故翁巻之詩有曰托根陳帝¶廟應不慮樵夫
　　其意不以此木為不幸¶而反以為幸也可勝歎哉
　　孟曾然余言<md:KR4d0561_SBCK_007-13b>¶遂植檜舊所予亦恐前詩為人口實
　　因¶復作是詩
<pb:KR4d0561_WYG_017-57a>
獨孤之檜化烏有庻士重栽倚碧潯遺徳一州¶人眷眷
流芳千載樹隂隂霜根蟠入龍蛇窟風¶葉響成鸞鳳吟
願若甘棠無翦伐報公疇昔愛¶民心¶
　　　寄聰上人嘗託補楞伽經脫簡就用索之¶
杕杜之歌落九天石尤風轉送歸船長洲茂苑¶渾無恙
翠竹黄花總是禪眼孔不教迷土苴耳<md:KR4d0561_SBCK_007-14a>¶根常得洗風泉
貝多葉上楞伽語脫落應能為¶補全¶
　　　題顧師道樓居晴空圖
<pb:KR4d0561_WYG_017-57b>
山孱顔雪斕斑飛樓縹緲層城巔水晶榱題白玉¶闌樓
居之人應列仙金烏出海飛上天藍田瑶¶草煖生煙誰
家馬上郎意態清且閑既非謫官¶遇雪阻藍闗又非春
風得意遊長安摩挲老眼¶仔細看乃在櫟里先生圖畫
間¶
　　　碧桃贈吕城&KR0309;官應孟㳟<md:KR4d0561_SBCK_007-14b>¶猗猗谷中蘭鬱鬱澗底松我愛之二物幽尋庱¶亭東路
逢碧桃花澹然無冶容吾知所笑者羣¶芳鬭青紅本來
<pb:KR4d0561_WYG_017-58a>
天上種有此林下風¶
　　　老况¶
哭子三年孫兩年一孫戎服又西川秋風茅巻¶藏書屋
春雨苔荒負郭田堪笑平居能濩落誰¶知末路竟迍邅
空林樹折烏巢毁奈爾孤雛失¶所天¶
　　　雨中期辛彬甫不至兼憶兒子林孫塏等<md:KR4d0561_SBCK_007-15a>¶一時
　　　口占二絶句¶
雪尋戴逵興不逺雨過蘇端意甚濃若使兩賢¶生並世
<pb:KR4d0561_WYG_017-58b>
浣花溪上我遊從¶
　　　二
一雨能生五月寒三杯欲釋兩睂攅那知酒入¶愁腸去
化作澘然淚不乾¶
　　　謝饒州周氏甥孫女惠鞵¶
　　昔領軍一屋之鞵未聞有惠人者今唐伯亨¶室人
　　製雙鞵遺我於一千八百里之外其¶親愛之心可
　　謂篤矣然則茍非伯亨之真<md:KR4d0561_SBCK_007-15b>¶其室中之人安能遂體
<pb:KR4d0561_WYG_017-59a>
　　其心哉區區報章豈¶忘所自故著其説如此詩曰¶
濯足洮湖寂寞濱寄來雙屨藕絲新何當化作¶飛鳬去
謝汝慇勤念老親¶
　　　贈盧長嬰次農¶
憶昔盧兖州生有古人風病世禮俗壊或與禽¶犢同遺
經授子姪世業今専攻騎箕去不返象¶賢躡孤踪平居
迭師友砥礪相磨礲東海雙南¶金豐城兩神龍含光若
暗投天將振儒宗叔孫<md:KR4d0561_SBCK_007-16a>¶自綿蕞制作成治功潛心對黄
<pb:KR4d0561_WYG_017-59b>
巻儼然見周公¶妙理析秋毫百世開羣蒙追攀大小戴
旁叅鄭¶司農復看書帶草匝地生婁東顯親埀令名永¶
言報而翁¶
　　　寄南宗僧綱¶
大空寥寥雲自浮驕陽蟲蟲金欲流白生一室¶静如水
清坐六月凉於秋陽羡好茶留客共獨¶孤多檜賦詩不
官様文章祖蒲室正須述作賛¶皇猷<md:KR4d0561_SBCK_007-16b>¶　　　寄一舟禪師
<pb:KR4d0561_WYG_017-60a>
葱葱䨇樹林井井百丈規欽欽響鐘鼓棣棣慎¶威儀空
庭苾蒭草浄瓶楊栁枝滿眼皆祖意此¶身丁盛時熱客
不相過清風堪自怡或翦葛藤¶話竟織駢儷詞陵谷變
未久山水知音希我本¶六日蟾眎同五總龜儒墨各有
趨支許交忘機¶眷言獨孤檜曾覔一二詩禪縛想自急
詩筒來¶乃遲南風非不競北山何用移請拈木毬子聊¶
作逢塲嬉<md:KR4d0561_SBCK_007-17a>¶　　　寄講主法師西𫝊
<pb:KR4d0561_WYG_017-60b>
懐哉久别廬山逺奈此相望去路賖屢夢丹梯¶同上塔
每留清話竟忘家芭蕉手種繙經葉菡¶蓞池開結社花
三伏不嫌人褦襶一肩偏袒佛¶袈裟竺書自早探三藏
緗帙如今載五車方寸¶静涵滄海月文章光炫赤城霞
尚憐老馬能知¶道更喜神羊解觸邪早晚蓉湖秋水碧
定期濯¶足過漚沙¶
　　　懐詹伯逺<md:KR4d0561_SBCK_007-17b>¶蝌蚪殘書補未全齋居一榻坐來穿稻花遶屋¶白如雪
<pb:KR4d0561_WYG_017-61a>
溪水出湖青接天冠盖不來騎馬客鷗¶鳬長傍釣魚船
多時欲問平安信伏日題詩寄¶竹邊¶
　　　寄贈岳陳齋二首¶
一書曾寄訪行窩百里相望阻滆波陽羡谿¶山無恙否
延陵風俗變來多鵂鶹夜集連雲厦¶荆棘叢生注馬坡
尊酒欲懐千古意中秋蘿屋¶候經過<md:KR4d0561_SBCK_007-18a>¶　　　二
南山爛石無多在東海颺塵又廿霜奇字盛傳¶揚子學
<pb:KR4d0561_WYG_017-61b>
徳門誰表鄭公鄉秋髙丹桂花纔發閏¶後黄楊樹必長
㑹有龍蛇生大澤流芳竹帛繼¶先王¶
　　　寄薦福寺源竹淵¶
青門薦福東堂老白首黙誦西方經有時適興¶倚梅閣
無復談禪坐柏庭解夏欲随雲水散立¶秋忍聞風葉零
老禪心性一如此說頂㑹有伽¶耶鈴<md:KR4d0561_SBCK_007-18b>¶　　　寄贈吕城羽士周泉石¶
仙風飄飄天骨奇不皤爾髪黄爾睂海上¶鐵船渡九折
<pb:KR4d0561_WYG_017-62a>
道傍(闕/)　金狄知松花釀酒常留客竹¶籜裁冠自賦詩
不解腰纒要騎鶴道人應笑俗¶兒癡¶
　　　索居無聊自七月既望至中秋前九日腹¶稿得
　　　小詩十首不追琢不詮次大率皆¶眼前事無逺
　　　興也然胸中芥蔕有消釋未¶盡者或見於詞可
　<md:KR4d0561_SBCK_007-19a>¶　　笑
我愛青山爽氣增青山似我骨稜稜半年不踏¶山前路
也學禪居結夏僧
<pb:KR4d0561_WYG_017-62b>
　　　二
一昨病暍思清秋秋來兩旬熱未休堪笑荒唐¶野人語
天公不遣火西流¶
　　　三
詩腸頗饜木雞肥老齒方便豆粥稀今雨客來¶如舊雨
多情只有兩烏衣¶
　　　四
蚊蠅屏跡去何遲烏兔循環度不移一雨夜來¶凉可喜
<pb:KR4d0561_WYG_017-63a>
家家水滿飬魚池¶
　　　五
十里山開翡翠屏三家村裏老人星無塵竹徑<md:KR4d0561_SBCK_007-19b>¶風還掃
徒壁茅齋夜不扃¶
　　　六
魚自浮沉水自流釣船閑繋小溪頭朝來頼有¶杯中物
忘却連年日夜憂¶
　　　七
<pb:KR4d0561_WYG_017-63b>
阿翁眠食龜頭舎兒子耕耘犢鼻裩記得孝經¶刋誤本
尚能口授教曾孫¶
　　　八
牀頭鬭蟻取人憎壁上粘蝸失自懲螢火光殘¶小兒手
誰憐堪作照書燈¶
　　　九
凉風騷騷草木黄初月皎皎更漏長洛陽有夢¶忽驚覺
鶴唳聲中人斷腸<md:KR4d0561_SBCK_007-20a>¶
<pb:KR4d0561_WYG_017-64a>
　　　十
稻花雨外紛如雪桂子風髙香滿天誰信一䨇¶多病眼
餘生重見太平年¶
　　　暨陽沈徳隣氏徙居郡城名燕處之室曰¶咬菜
　　　根處昭其儉也龜巢老人謝蘭謂¶之曰夫人以
　　　儉徳立身惟窮達不變者君¶子韙之拙詩效顰亦
　　　曰備薑桂之用云¶
士方窮居含糗茹草誰無菜根知味者少睠兹¶小物大
<pb:KR4d0561_WYG_017-64b>
道可擬淡而不厭斯為君子鮭菜自珍¶龍根自奇我菜
之根朝斯夕斯若決濡肉或如<md:KR4d0561_SBCK_007-20b>¶嚙骨左車有聲宫商彷
彿賢相脫粟聖相齕匏¶顧予何人口腹敢饕吾愛吾廬
畦蔬遶屋盤有¶餘飱鼎無覆餗窮達百年始終一趣明
月清風¶咬菜根處¶
　　　輓管伯齡¶
先生多才徳與俱崑山之玉滄海珠玉華忽作¶白雲散
珠光竟随清夜徂青青書帶匝里閈纍¶纍筆冡埋荒蕪
<pb:KR4d0561_WYG_017-65a>
雞林客來嘆且泣欲覔好詩還¶有無<md:KR4d0561_SBCK_007-21a>¶　　　二
憶昔狼煙兩袖黄斷蓬飄泊鄭公鄉金龜換酒¶邀明月
玉麈論詩説盛唐百年往事陵谷變通¶家交情江海長
騎箕先著祖鞭去旦夕吾將與¶頡頏¶
　　　陳存心先生挽辭(代黄仲器作/)¶
蒲石軒中山澤臞出門戎馬即長驅欲騎東海¶金鰲去
竟作西風玉樹枯化鶴還家人想像義¶烏銜土子號呼
<pb:KR4d0561_WYG_017-65b>
恨無杜老揮椽筆寫入哀詩比¶畫圖<md:KR4d0561_SBCK_007-21b>¶　　　鵪鶉圖¶
不作巢居與穴居鳶飛魚躍不相於平坡淺草¶幽閒處
宿食飛鳴得自如¶
　　　題清微觀(并序/)¶
　　蘭嘗考庱亭乃孫仲謀射虎之地今為吕城¶橋密
　　邇清微是為清微勝槩也不揣言¶耄表而出之并
　　為燕厦之賀云
<pb:KR4d0561_WYG_017-66a>
阿䝉之城何代傾𤣥元閟宫無與京英雄射虎¶陳迹在
咫尺奔牛古堰横鯉魚飛去石盡爛桃<md:KR4d0561_SBCK_007-22a>¶花種來蹊自成
華陽福地一如此何用山中宰¶相名¶
　　　懐袁耕學諸故人¶
夢裏忘余兩目盲馬鞍山下訪羣英詩容總似¶山容瘦
道氣多如海氣清皎皎白駒方屏跡嚶¶嚶黄鳥未忘情
呼兒早起題書尺十日新年雪¶乍晴¶
　　右寄袁耕學
<pb:KR4d0561_WYG_017-66b>
　　　¶二
憶昨吳淞十二詩清真道士獨委蛇梨花春釀<md:KR4d0561_SBCK_007-22b>¶適來熟
頻遣青衣送酒資¶
　　右寄清真觀道¶士俞
　　　三
鈯斧單提不暫停黄花翠竹總忘形問渠送米¶盧仝意
也愛茶聲有可聽¶
　　右寄延福菴主
<pb:KR4d0561_WYG_017-67a>
　　　四
雲峰毬子逢塲戲一笑春風舞袖歸從此晏然¶門不出
忍看沙界有危機¶
　　右寄僧(闕/)長老¶
　　　五
崑山絶頂立浮屠海闊天髙氣勢孤莫道八風<md:KR4d0561_SBCK_007-23a>¶吹不動
八風吹動有人扶¶
　　右寄僧勝上人
<pb:KR4d0561_WYG_017-67b>
　　　六
玉峰巨邑冠東吳在處金園似給孤手把竺書¶朝夜讀
此心能轉法華無¶
　　右寄僧善性空
　　　送郁友文之京¶
揚子江頭春二月送客登舟赴天闕男兒生有¶四方志
莫作尋常黙然别憶昔孺子歌滄浪¶尼山聖人曾激揚
我賡再歌呼索郎子其洗心¶宜勿忘<md:KR4d0561_SBCK_007-23b>¶
<pb:KR4d0561_WYG_017-68a>
　　　次韻奉荅瓢齋先生見寄二首¶
齋居一榻坐來穿腹笥羣經老欲眠夢裏亦行¶端正路
醉中常造渾涵天春光荏苒無多日天¶氣霠霃近禁煙
舊雨不來今有約虹光遥望載¶書船¶
　　　二
予家經亂離蕭條無六親遥憐竹林阮中有白¶首人髙
詞吐白雪逸氣凌青雲楩柟豫章下灌¶木無足云安知
射工弩中厥父子身問疾數徃¶返先生同五倫奈何日
<pb:KR4d0561_WYG_017-68b>
月下覆盆茹艱辛惟天<md:KR4d0561_SBCK_007-24a>¶降炎霜清飈灑冠巾一朝禍根
㧞戩榖乃薦臻¶孤鶴還九臯飄然離雞羣吾將問𤣥機
載酒歌¶子雲¶
　　　僧綱賛公和尚以疾得告而歸善權舊隱¶横山
　　　老樵謝蘭效劉賓客竹枝二首為¶臨别贈¶
維摩牀上遣文移治績垂成竟解龜僧史有如¶班馬筆
絶勝州里去思碑¶
　　　二
<pb:KR4d0561_WYG_017-69a>
滆浦飛花送客行善權耆舊出山迎問渠那得<md:KR4d0561_SBCK_007-24b>¶真消息
摩頂松枝喜鵲聲¶
　　　過無錫醫士徐士亷别墅¶
棲神山在屋西頭竇有寒泉帶錫流山近杏林¶煙樹接
泉香茶鼎雪花浮蜚英早歲肱三折樂¶道清時號四休
堪笑興來忘潦倒尚能擕酒過¶滄洲¶
　　　寄楊彦澤¶
逢人屢問平安信有子亦如郎罷賢萬石艨艟¶輸賦足
<pb:KR4d0561_WYG_017-69b>
九重閶闔奏名先未論烏鳥能含哺且<md:KR4d0561_SBCK_007-25a>¶喜黄楊閲閏年
我昔與談忠孝事阿戎詞色兩¶忻然¶
　　　次韻送秦文仲歸海上¶
溧水先生挽不留故山回首鬱相繆落花飛送¶九年客
行李歸來一葉舟勲業鏡中成白首耆¶英㑹上冠清流
獨憐詩社今寥落無復尋盟集¶舊鷗¶
　　　送秦文仲教諭歸老崑山縣
盛代埀新統斯文續斷絃青山溧陽縣白首廣文氊唾
<pb:KR4d0561_WYG_017-70a>
視鉛刀鈍心持鐵硯堅蓬麻扶盡直茅茹㧞相連頒印
恩殊重明倫教欲專諸生皆鼓篋三物屢興賢美績經
三考英聲徹九天晚成真大器幽谷必(闕/)
　　　　　　　　　　　　　　　命以菟裘老
榮於晝錦還黄河清有日白石爛多年齒徳身兼備文
章世自傳本來天下士且作地行仙鷗社詩盟在鱸魚
斫鱠鮮寄聲袁處士雙璧喜俱全
　　　次韻寄薦福寺東堂長老
<pb:KR4d0561_WYG_017-70b>
坐斷根塵知幾年逢人猶説未生前有時觸背<md:KR4d0561_SBCK_007-25b>¶都忘却
笑指扶桑尺五天¶
　　　二
家山不見舊忘年重植紅梅慰目前樓閣大開¶彈指頃
香風應到率陀天¶
　　　三
莫笑黄楊老閏年枝枝葉葉不如前姓名留在¶香山社
也愛吟詩似樂天
<pb:KR4d0561_WYG_017-71a>
　　　横山白龍祠¶
神母何年生白龍曹横一墓遶龍宫蜿蜒靈物¶望如在
寂寞古井清若空山川每見出雲氣鄉¶里競傳行雨功
府縣官曹走籩豆質我識字田<md:KR4d0561_SBCK_007-26a>¶家翁¶
　　　簡沈時敏二首¶
徃予入城府笻杖扶踔踸故舊驚骨立兒童嗤¶貎寢時
子適見蔑為我言責沈心持一寸鐵詞¶吐五色錦所喜
得三益豈料别數稔嗣音竟茫¶然屏跡疑逺甚近從支
<pb:KR4d0561_WYG_017-71b>
遁遊因聞許詢吟家住¶洛陽橋窗含滆湖浸煙波隔紅
塵雲樹幕清䕃¶安得忘年交時能邀月飲文章論大雅
酣適就¶髙枕人生貴佚樂此樂真絶品<md:KR4d0561_SBCK_007-26b>¶　　　二¶
憶昨觀李杜詞塲車並馳追蹤三百篇齊名盛¶唐時杜
詩多與李李與杜者希當時豈偶然意¶或有隱微復觀
杜憶李首陳褒美辭其間方鮑庾¶微意若少之樽酒欲
細論諒非談笑嬉迄今¶千載下疇能發𤣥機區區蠡測
<pb:KR4d0561_WYG_017-72a>
海敢告新相知¶秋髙金氣清桂子香風吹虹光書畫船
雞黍或¶可期合歡杯勺間評此兩白睂况有古經史相¶
傳更多疑朝聞夕長逝九京含笑歸<md:KR4d0561_SBCK_007-27a>¶　　　憂旱吟¶
吾聞東海殺一孝婦三年乾天人感通非浪言¶又聞長
平坑卒四十萬胡為乎竟舎旃人讀¶書貴主窮理斯理
未明堪汗顔朅來一旱月幾圓¶老農多憂良可憐青苗蟲
生食欲盡赤地龜坼¶生炎煙龍祠巫祝杯珓擲羽士醮
<pb:KR4d0561_WYG_017-72b>
壇鐘磬喧妻¶孥踏車或抱餒牛犢賣來供社錢盲翁夜
來亦¶不眠追思直從三代前堯湯水旱皆數年必能¶有
以扶顛連當今聖明君咫尺九重天有能鳴哀<md:KR4d0561_SBCK_007-27b>¶玉陛前
天恩不日彌九川一夫罔令溝壑填¶耕田鑿井仍熙然¶
　　　示冡子及孫¶
曹横山下小菟裘某水某邱堪釣遊四世團欒¶非易得
一窩安樂比前修家庭惡有司晨牝江¶海憐無結社鷗
我子我孫宜克念莫將肝膽作¶仇讐
<pb:KR4d0561_WYG_017-73a>
　　　又自述同示¶
搰搰劬書覬有成區區没世恥無名七情欲斷<md:KR4d0561_SBCK_007-28a>¶氣未斷
兩目欲盲心未盲白練製裙蠅㸃汚青¶燈照榻䑕縱横
家聲掃地綱常在未許兒曹學¶倒行¶
　　　祭禰忌日詩¶
投老龍鍾日思親長飬時羣咻憎陋俗四逺擇¶名師夢
有生花筆才非脫頴錐庭闈歸定省翰¶墨作遊嬉隣舍
三元日桃符七字詩柏臺驄馬¶過茅㧞鶚書馳氣色生
<pb:KR4d0561_WYG_017-73b>
逢掖光華照扊扅亨衢¶雖不到大道頗能知&KR1274;舍氊分
坐儒冠廪稍糜<md:KR4d0561_SBCK_007-28b>¶中年逢世變濱海避時危骨肉能相保
肝腸罔¶有私尚蒙先子澤不受外人欺栗里歸來廢横¶
山卜築遲頽然窮谷叟援乃落巢兒子愛非姑¶息孫謀
有厥貽牝雞良可惡烏飬本相宜昔怨¶何三失今逢此
百罹雙親應念我鑒此蓼莪悲¶
　　　雲林書舎(為徐孟容作/)¶
東家領軍鞋一屋西家買妓傾珠玉寂寞南州¶髙士孫
<pb:KR4d0561_WYG_017-74a>
燈火小牕書夜讀羲皇畫卦龍負圖蝌¶蚪此時無簡牘
神農本草軒岐語為是傳家先<md:KR4d0561_SBCK_007-29a>¶爛熟唐虞三代二千載
六經聖賢常在目牙籖¶挿架日益多蔗境漸佳心未足
便便腹笥貯琅¶玕齒頰霏霏吐珠玉鍾期骨冷呼不醒
誰復賞¶音聽此曲青林不著軟紅塵祗許白雲簷下宿¶
雲乎雲乎知不知封胡羯末森如竹白眉之良¶衆所稱
能繩祖父棲幽谷清河有頌泰階平應¶著先鞭駕黄鵠¶
　　　賀潤天澤住持保寧寺
<pb:KR4d0561_WYG_017-74b>
横林之北横山西孤村流水古招提青苔一徑<md:KR4d0561_SBCK_007-29b>¶童不掃
白雲半間人共棲松枝甘露落麈尾桂¶子香風吹麝臍
我來欲問㸃頭石道價孰與生¶公齊¶
　　　南宗僧綱和尚唐允明吟友倡和見贈¶
支許久不作緇林景清徳適見雙南金褒嘉詎¶容黙新
詩倡且和字字皆悃愊挹此沆瀣秋注¶兹雲夢臆大道
本平平中庭宜殖殖九品蓮花¶臺毋庸論西域¶
　　　豆腐詩(并序/)<md:KR4d0561_SBCK_007-30a>¶
<pb:KR4d0561_WYG_017-75a>
　　凡人年老者以肉飬之古今一致然老¶而無齒則
　　肉林之盛禁臠之供其如朶頥¶何求其甘輭若豆
　　腐者真可謂飬老之善¶物也但名物不著乎六籍
　　品第不列於八珍鐘¶鼎之家咸藐視之比予過僧
　　房學舎連得食其¶佳者嘆賞不足發於咏歌是猶
　　為冰壺先¶生作傳也博物君子宜蒙品題吾言固
　　無¶足取重於人庻不為嚇腐䑕於鵷雛者耳¶
誰授淮南玉食方南山種玉選青黄工夫磨轉<md:KR4d0561_SBCK_007-30b>¶天機熟
<pb:KR4d0561_WYG_017-75b>
粗滓囊傾雪汁香軟比牛酥便老齒甜¶於蜂蜜潤枯腸
當年柱史如知味飲乳何須窈¶窕娘¶
　　　唐允明以吾孫垣自成都府巖洲衛公差¶過常
　　　鎮等府因得覲省賦詩見貽有情¶兼悲喜之句
　　　可為知我者矣次韻示垣¶并謝允明¶
數千里外公家事七八月間行李歸揺尾門迎¶一黄耳
傷心客散兩烏衣穿楊自可成勲業擢<md:KR4d0561_SBCK_007-31a>¶桂從他赴禮闈
多謝故人能警策好鐫肝膽莫¶相違
<pb:KR4d0561_WYG_017-76a>
　　　袁耕學先生以陶詩集句十五首見示心¶賞不
　　　足以辭荅之¶
先生山澤臞遊戲詞翰中生來愛陶詩白首情¶所鍾集
句成大章一氣春混融纍纍九曲珠螘¶絲中貫通嗟予
目無見擊節歌玲瓏竊比蔡中¶郎以聲識焦桐即物因
有感懐賢仰髙風孤竹¶首陽餓五栁柴桑窮窮非餓死
比方寸將無同<md:KR4d0561_SBCK_007-31b>¶史稱晉徴士直哉考亭翁風俗今變改
草木豈¶亦從黄花朱紫貴青松大夫封邪蒿匝地生指
<pb:KR4d0561_WYG_017-76b>
佞草絶蹤何當過横山班荆坐孤峰先生口懸¶河洗我
蔕芥胸風帆早乗興我耳猶未聾¶
　　　弔薦福竺淵源公¶
滄海塵生罷逺遊紅梅手植繼前修雲開樓閣¶人彈指
風振簷鈴我掉頭十萬里程天竺國一¶乗車駕雪山牛
客來舊日喫茶處煙冷薫爐憶¶趙州<md:KR4d0561_SBCK_007-32a>¶　　　寄南京僧綱并寄唐允明¶
雪竹霜葩歲晚時袈裟逢掖徃來嬉著書應笑¶龜巢老
<pb:KR4d0561_WYG_017-77a>
刻畫無鹽醜不知¶
　　　二
詩滿簞瓢酒滿船時人喚作地行仙抽絲適有¶冰蠺繭
好為焦桐續斷絃¶
　　　東洲觀音堂甃瓦歌¶
七佛之師觀世音十方化身無古今補陀金刹¶南海現
無價寶珠龍女獻東洲築堂五六春茅¶茨乃作有漏因
珠冠白衣漬泥潦龍王女兒應<md:KR4d0561_SBCK_007-32b>¶笑倒豈無圬者善安排
<pb:KR4d0561_WYG_017-77b>
不堪空打赤白崖鴛鴦¶瓦合數千百圓通大士居安宅
衆毛集來成一¶裘震風凌雨更無憂青銅錢與珍珠粟
今生布¶施來生福¶
　　　松竹梅三詠¶
歲寒松柏冠山林論語埀名照古今韋偃畢宏¶俱即世
傳神頼有草堂吟¶
　　　二
淇箓猗猗比武公清風本與首陽同六經煙滅¶秦坑後
<pb:KR4d0561_WYG_017-78a>
嘉爾雲礽紀載功<md:KR4d0561_SBCK_007-33a>¶　　　三
吳王醉處十餘里僅得晚唐人一詩不遇西湖¶林處士
暗香疎影有誰知¶
　　　寄習訥二講主¶
南山北山兩浮圖東家西家皆給孤塵世換來¶風景别
上堂鐘鼔似前無¶
　　　寄辛彬甫
<pb:KR4d0561_WYG_017-78b>
長短句分三四派聖賢經訓數千年唔咿聲裏¶工夫熟
萬象森羅月滿天¶
　　　寄性空山主次韻<md:KR4d0561_SBCK_007-33b>¶住菴家法似南泉鈯斧單提十五年歲晚閉門¶渾不出
忍看霜倒佛池蓮¶
　　　寄吕克明¶
生不封侯向酒泉筆耕東郭太平年林居適¶與僧廬近
也為招賢種白蓮
<pb:KR4d0561_WYG_017-79a>
　　　二
客來曾得問林泉書帶青青倍昔年且喜時人¶多未識
楚江萍實華峰蓮¶
　　　次韻自述¶
兩目塵昏淚迸泉春秋虚度伏生年滄江歲晚<md:KR4d0561_SBCK_007-34a>¶龜藏穴
依舊巢居一葉蓮¶
　　　二
雪水煎茶勝惠泉茶經重著兩三年夜來明月¶梅花下
<pb:KR4d0561_WYG_017-79b>
又擬濓溪説愛蓮¶
　　　感懐¶
生來迂闊從人笑老去盲聾祇自憐紅藥殿春¶能幾日
黄楊厄閏又三年簷風巻我&KR2212;蝛幔夜¶月窺人蟣蝨氊
江夏黄童能扇枕當時太史豈¶虚傳¶
　　　短歌行<md:KR4d0561_SBCK_007-34b>¶東謝莊西謝莊奔牛東斗十里強先人痛惜家¶譜亡能
言其畧忘其詳髙曾夲住開封府紹興¶之先離亂苦随
<pb:KR4d0561_WYG_017-80a>
龍渡江寓兹土以謝名莊似¶韋杜後來一𣲖分烈塘華
屋髙邱乃吾祖季父¶咸淳中甲科封胡羯末皆簮組宋
厯巳矣元厯¶新竟作遺珠沉合浦我祖佳城宰木拱家
庭玉¶樹遭斤斧我祖我伯我父兄青塜纍纍續遷祔¶轉
頭滄海又揚塵十年逃難歸洪武昏鴉滿樹雀¶無枝結
巢乃在横山塢三子六孫中子殂長孫<md:KR4d0561_SBCK_007-35a>¶又殞黔陽簿黄
茅嶺畔作哀邱昭穆按圖無牴¶牾年年寒食春草長横
山烈塘連謝莊一盂麥¶飯一壺酒老淚觸處俱淋浪於
<pb:KR4d0561_WYG_017-80b>
乎豺&KR0425;猶能效¶烝嘗何况人為物靈知義方我今諄諄
語兩郎¶爾子爾孫宜勿忘¶
　　　冬至前一日寫懐二首¶
龍鍾去年冬修書辨魚魯吾兒念吾衰勸我勿¶自苦吾
嘗責吾兒曾讀孝經否聖人教斯民揚¶名顯父母窮達
固有命劬勞何敢負芟夷兎園<md:KR4d0561_SBCK_007-35b>¶册於道或小補方誦蓼
莪篇安知又初度存順¶没吾寧全歸冀朝暮¶
　　　二
<pb:KR4d0561_WYG_017-81a>
今年盲且聾狀若霜木槁齒牙脫兩齶涕淚出¶四竅獨
存方寸鐵自謂無價寶異端屢排斥滛¶祀絶祈禱喋喋
非好辨惓惓衛吾道一陽葭欲¶飛九土荔將出家人忽
起早為我作生日沽酒¶斗八升有菜二十七北風非不
寒南簷盎如春¶都置眼前事且漉頭上巾巢居烏返哺
拄扶鳩<md:KR4d0561_SBCK_007-36a>¶祝噎横山齊瓮氷東洲釣船月窮鬼莫見笑老¶
夫堪為恱寄語撲燈蛾少須燈自滅¶
　　　寄朱季明
<pb:KR4d0561_WYG_017-81b>
客來曾説問詩臞西郭梅花玉一株朝日尋常¶照苜蓿
春風次第到屠蘇通潮港淺潮田熟捍¶海城髙海㓂無
珍重歲寒門不出催租吏卒競¶喧呼¶
　　　寄題讀易齊(為辛彬甫作/)¶
讀盡諸家卜筮書羲經日夜巻還舒數椽茅屋<md:KR4d0561_SBCK_007-36b>¶婁江上
一樹梅花臘月初童子研朱頻滴露客¶來買卦或潛虚
珠璣咳唾琅玕腹何患家無擔¶石儲¶
　　　王逹善母挽詞
<pb:KR4d0561_WYG_017-82a>
阿母穆穆林下風生兒彷彿晉阿戎起家讀書¶眼如電
閥閲衣冠俱一變三從無違四徳全月¶旦有評無間然
萱花堂上安且吉分甘抱孫長¶在膝風含夏葛并刀剪
雪霑寒笋充厨饌兒能¶苦學夜不眠不勞母作熊膽丸
客來治具兒不<md:KR4d0561_SBCK_007-37a>¶乏毋勞母剪青絲髪升堂拜母環珮鏘
慈顔怡¶愉春滿堂希年厚福有如此千萬人中能有幾¶
兵餘重見太平時盖棺應喜得全歸諄諄有命¶提兒耳
不以浮屠廢䘮禮素車白馬紛如雪閭¶里光輝人共説
<pb:KR4d0561_WYG_017-82b>
我歌薤露聊云云宜有張林之¶碑傳後人¶
　　　塗謡¶
新年騎竹走兒童兩月甘棠憇召公大誥奉揚¶天子命
崇文絶與昔賢同閭閻四邑歌謡喜囹<md:KR4d0561_SBCK_007-37b>¶圄羣縲剖決空
魯泮芹香霑教雨孔壇花暖鼓¶春風投膠澄水真難事
覆簣為山必奏功早晚¶璽書嘉政績東闗劍井氣如虹¶
　　　和王有恒野歩¶
芳草青青路欲迷白頭有客共扶藜吳田半没¶桃花水
<pb:KR4d0561_WYG_017-83a>
辜負春風布穀啼¶
　　　二¶
雨雨風風一夜春惜花愁殺少年人青山不管¶人閑事
也學吳姬翠黛顰<md:KR4d0561_SBCK_007-38a>¶　　　和王有恒見贈¶
客來欲與問天翁鳬鶴奚為脛不同一代衣冠¶更變後
五湖風月笑談中脫巾釃酒留知巳擊¶節哦詩和送窮
窗下小桃嬌欲語錯教童子喚¶紅紅
<pb:KR4d0561_WYG_017-83b>
　　　糟邱作(為鮑思文¶作/)
諸公搰搰營莵裘何如將老吾糟邱杯餘酣睡¶儘落魄
堂上肉食從伊優酒泉不作二千石醉¶鄉宜封萬户侯
幕天席地燭明月日與麴生同<md:KR4d0561_SBCK_007-38b>¶宴遊¶
　　　攬翠軒¶
昔人車載蒲萄酒區區為覔西凉守山川信美¶得專城
能有幾時權在手何如白駒在空谷四¶山空翠皆吾有
非煙非霧非塵氛鬱鬱葱葱藹¶林藪兩間清氣相混融
<pb:KR4d0561_WYG_017-84a>
若有人&KR0445;西柄斗繄我¶南州髙士孫說項求詩半年久
老夫平生愛蕭¶爽一笑相逢敢多口山靈望子早歸來
相伴雲¶林猿鶴友朝餐青霞夕沆瀣攬翠軒中可兼取<md:KR4d0561_SBCK_007-39a>¶何異商時茹芝叟¶
　　　王有恒以詩留别其詩有鶯花催老淚之句予¶
　　　乃效唐人和意而不和韻送其行解其¶悲兼簡
　　　吳中行心友¶
丈夫不灑離别淚杯酒堪澆磊塊胸勛業連年¶雙髩雪
<pb:KR4d0561_WYG_017-84b>
歸舟此日一帆風身居&KR0373;畆宜為樂腹¶有詩書未是窮
寄語雲間吳處士好將安信慰¶盲翁¶
　　　苕溪獨釣圖<md:KR4d0561_SBCK_007-39b>¶吳興山水清且妍苕溪之名天下傳鷗鳬相伴¶一釣者
風雨不歸三板船駱駝橋上人如蟻看¶花馬去長安市
滄浪古調不欲聽笭箵小鮮何¶足睨溪流入湖清接天
鳶飛魚樂兩悠然休寧¶掛冠歸故里丹青想像元真子
漁童樵子俱不¶見雨簔煙笠真乃爾嗟予經鉏老窮閻
<pb:KR4d0561_WYG_017-85a>
文章書¶畫愛猶兼兹圖若以文並覘必須一字酬三縑¶
　　　端午¶
家居州縣似新豐不作偷生折臂翁蒲歜尚能<md:KR4d0561_SBCK_007-40a>¶邀客共
榴花堪比舞裙紅三年艾老蓬蒿下六¶日蟾遺坎井中
世事古來多可笑陶然且卧北¶牕風¶
　　　窮快活(示二子/)¶
香風嫋嫋花滿林花間鳥有快活吟吾生天與¶窮快活
一鳴可不如春禽憶年十八正月旦薦¶官船泊西河㟁
<pb:KR4d0561_WYG_017-85b>
東隣西舎看桃符適然有喜邀¶相見時予縗絰淚淋漓
鶚書不作令待時丁寧¶郡守飬寒畯月支學廩供慈闈
窮快活從此得<md:KR4d0561_SBCK_007-40b>¶鄉黨州里皆喜色六經如天從筦窺一
方寸地開茅塞破竹方知迎刃解啖蔗漸能嘉境入看
花不上¶長安道桃李家山春正好馮驩有鋏不能彈乗¶
車食魚鐘鼓考充閭有子燕雀鳴打門無吏雞¶犬寧阿
婆含笑歸九京遺澤使人呼寧馨塞翁¶之馬無得失四
十年來如一日南山石爛莫奈¶何移家東海避干戈蛇
<pb:KR4d0561_WYG_017-86a>
無横道虎入窟隱然若¶有神撝訶入吳首謁三讓廟感
古傷今發長嘯¶三髙祠下斥䲭夷豆籩忍覩吳為沼雲
門先生¶鐵笛老傾盖相知皆絶倒老性尚存薑桂辣不<md:KR4d0561_SBCK_007-41a>¶随蒲栁秋風掃玉山玉泉膠漆投顔公智公支¶許游墨
名儒行一年少宅我闔閭風雨秋中吳¶偶作鵷雛穴越
鳥喧呼來不絶熊袁盧殷吳趙¶許相伴滄洲弄明月華
亭清唳真可聽獨憐士¶衡呼不醒鱸魚斫鱠新釀美坐
客有無杯不停¶逃生十年聊自足不知蘇臺有麋鹿大
<pb:KR4d0561_WYG_017-86b>
明赫赫¶照中天東風送我還鄉船昏鴉占盡故林樹老¶
鶴孤飛無宿處東門種𤓰官道邊莵裘擇隣遷¶復遷大
兒横山薜蘿屋小兒東洲稊稗田耕桑<md:KR4d0561_SBCK_007-41b>¶汲汲飬吾老晨
昏定省俱舎旃每逢暑月多晝¶眠小牕看竹風泠然風
來扇枕竹罄折使人若¶見黄童賢窮快活年近百懐哉
古君子鐵面金¶榜客知巳宜有報終身竟無策作詩示
我子若¶孫勿言儒冠多悞身讀書萬巻百忙底當時杜
老¶乃云云人生茍不識義理馬牛襟裾真可恥¶銅山餓
<pb:KR4d0561_WYG_017-87a>
死黄帽郎莫信有錢能使鬼吾今兩眼¶暗如漆尚喜一
襟澄似水曾聞聖人言孜孜斃¶方巳家僮荷&KR1257;好相随
速埋願與劉伶比黄茅<md:KR4d0561_SBCK_007-42a>¶嶺畔青松宅松聲為我鳴緑綺
更莫用伽佗歩¶虚汚吾耳¶
　　　寄小齋劉先生¶
延陵季子耕田處太乙老人藜焰明動筆即摛¶蒼頡字
著書重草太𤣥經古苔門巷車無轍修¶竹堂堦夏亦清
一别數年三舎近斗城猶望聚¶文星
<pb:KR4d0561_WYG_017-87b>
　　　簡張道履(代蔣以誠作/)¶
虚名不託爛柯仙斫雪青山十五年一曲樵歌<md:KR4d0561_SBCK_007-42b>¶人未識
瑶城江上獨先傳¶
　　　二
客來東里遇炎霜老却瓊林樹一章頼有麟膠¶絃可接
焦桐流水發鏗鏘¶
　　　三
雞林近有賈人來不向何樓買襪材坐待春風¶吹鐵笛
<pb:KR4d0561_WYG_017-88a>
筆端還有鐵花開¶
　　　寄宜興教諭¶
人言陽羡溪山好溪山好處能多少山無猛獸¶水無蛟
且喜只今逢盛朝竹姑堪入風土記茶¶歌可比康衢謡
黌宫倚長橋髙堂鳴講鼓新除<md:KR4d0561_SBCK_007-43a>¶學官教雨滂坐令巖邑
成鄒魯老夫憶昨覩星¶凰别來隔邑遥相望山如硯屏
空翠濕溪作墨¶池流水香火星西流拂新日蓐收行秋
掃餘熱¶堂堦滿地落槐花衿佩詵詵立黄雪鄉無三害
<pb:KR4d0561_WYG_017-88b>
風俗美賓興名賢天子喜予有一言請試聽丹¶梯拾級
徐徐升地因人勝地必靈邑里草生書¶帶青鄭康成齊
令名¶
　　　思賢録元末為宋先賢鄒忠公祠墓而作¶也洪
　　　武壬戌㑹崑山王仲昭語及之慨<md:KR4d0561_SBCK_007-43b>¶然有鏤板之
　　　意後果如其言蘭初意凡¶遇郡守及府教到任
　　　各送一部庻有所¶觀感而不廢其祭掃之禮焉
　　　今蘭於埀¶死之秋追念疇昔乃口占以抒其情
<pb:KR4d0561_WYG_017-89a>
　　　曰
故人家住千墩麓為儂版刻思賢録祗縁見説¶道鄉翁
傳道程門能慎獨刻書未了謫炎荒寄¶聲龜巢事宜速
乃將楮幣折青蚨七萬五千錢¶數足不要譽不求福髙
義景前修遺風振頽俗¶惜哉時無鍾子期聽我焦桐彈
此曲<md:KR4d0561_SBCK_007-44a>¶　　　性存真公以南泉鈯斧入天寧天叢社猶¶附庸
　　　也龜巢老人作歌以送之歌曰
<pb:KR4d0561_WYG_017-89b>
吾聞西方教無相無住著單提了無礙羣居亦¶同樂大
林新法幢天寧古道塲屋皆雲半間庭¶各月一方不縛
肚上篾不舐瓣頭蜜何以飬幼¶軀自種還自喫&KR0191;翻生
死海坐斷聞思修獨園¶銀杏樹應作石㸃頭¶
　　　寄南京僧綱和尚¶
去年同看中秋月東閣開牕夜賦詩閣下桂花<md:KR4d0561_SBCK_007-44b>¶無恙否
秋風又到去年時¶
　　　八月旦辛易齋書來知耕學袁先生客死¶秣陵
<pb:KR4d0561_WYG_017-90a>
　　　以詩哭之¶
吳門山水隔陳雷魚鴈依然數徃來秋晚書題¶霜後橘
歲寒詩寄隴頭梅但知抱道貧非病豈¶料生兒禍有胎
嗟我淚從枯眼出秋風遥灑鳳¶凰臺¶
　　　感物¶
眼昏不見中秋月疑是重雲障碧天眠到夜深<md:KR4d0561_SBCK_007-45a>¶方自省
莎雞鳴我枕頭邊¶
　　　二
<pb:KR4d0561_WYG_017-90b>
廣寒宫闕吳剛斧桂子天香總浪傳古意正須¶人黙識
華峰絶頂藕如船¶
　　　三
青蠅盡集汚衣巾白鳥雷鳴夜噆人安得天教¶生處樂
百蟲俱蟄四時春¶
　　　秋興七首¶
臺笠朝京天下同楓宸頒賞不論功人材列郡¶三英粲
歲事連年百榖豐村鼓鼕鼕喧社日酒¶旗獵獵舞秋風
<pb:KR4d0561_WYG_017-91a>
螭坳誰秉春秋筆為祝皇家紀<md:KR4d0561_SBCK_007-45b>¶治隆¶
　　　二
凉飈微起早秋初炎宇蠅蚊未盡除厯代興亡¶聽燕子
幾家慈孝學烏雛面皮寧受人人唾頭¶髪還教日日梳
堪笑六經俱忘却夢中猶讀啟¶蒙書¶
　　　三
大暑方徂火始流絺衣遽易木綿裘穹林木落¶風猶怒
破屋茅飛雨未休虎豹九闗冠有豸華¶夷一統佩無牛
<pb:KR4d0561_WYG_017-91b>
願言耕鑿終吾老老瓦盆邊擊¶壤謳<md:KR4d0561_SBCK_007-46a>¶　　　四
疇昔愁聞爛石歌并愁無地避干戈如今喜有¶清河頌
更喜横山得薜蘿旅鴈帶人家信至霜¶楓似我老顔酡
紛紛紅紫時為貴老圃黄花變¶易多¶
　　　五
矮牕兀坐&KR0568;擡頭劍氣依然射斗牛石作丈人¶渠自拜
木稱居士我何求看花儘有長安馬横¶渡渾無野水舟
<pb:KR4d0561_WYG_017-92a>
尊酒欲論今古意叔牙何日過¶林邱¶
　　　六
橙搗金虀紫蠏烹客車投轄坐飛觥一時酒興<md:KR4d0561_SBCK_007-46b>¶兼詩興
半夜風聲雜雨聲人事盡随髙下手世¶情多作短長檠
賣薪童子歸來晚但説街頭酒¶價平¶
　　　七
花巢老我穴藏龜幸爾餘生際盛時九土方輿¶歸禹貢
三農風物在豳詩蝸粘壁上涎何竭草¶出山中志不移
<pb:KR4d0561_WYG_017-92b>
獨有緇黄畏覊束遷居城郭半¶攅睂¶
　　　周可大新充糧長¶
千里長江萬斛船飛芻輓粟上青天田家歲晚<md:KR4d0561_SBCK_007-47a>¶柴門閉
熟讀天朝大誥編¶
　　　二
租吏毋勞夜打門桃源風景烈塘村好將擊壤¶歌中意
寫作丹青獻至尊¶
　　　初度言懐(并序/)
<pb:KR4d0561_WYG_017-93a>
　　昔人以大塊勞我以生佚以老息以死令吾¶勞且
　　佚者三萬餘日息之宜矣¶
天教兩目電無光百物無勞覻短長大塊今朝¶能息我
奚奴便作輓歌郎¶
　　　二周詩(并序/)<md:KR4d0561_SBCK_007-47b>¶　　横山謝老過烈塘而作感今思昔掛一漏萬¶以元
　　吉可大為周之白眉使先過目轉示¶族人大意念
　　先世一邱之土望為保障至¶如吾族之微意在言
<pb:KR4d0561_WYG_017-93b>
　　外聞之者亦必有感¶於斯時洪武二十四年十二
　　月朔日也¶
東西二周烈塘曲世與吾家鼎三足東周阿婆¶吾女兄
西周阿婆吾女叔百年世事一再變遼¶鶴歸來無處宿
蝦蟆之陵幸然在煙慘雲悽寒¶篠緑吾祖汝曹尊外翁
數塜纍纍列昭穆年年<md:KR4d0561_SBCK_007-48a>¶梨雪落清明藐予來作孤猿哭
周宗奕葉半憔¶悴遑恤蕭條渭陽旌東枝只今春意多
西枝亦復¶花如簇有能啣土學義烏無患觸松來野鹿
<pb:KR4d0561_WYG_017-94a>
篤¶親茍不負前言髙誼真堪振頽俗莫云古道獨¶行難
天將照汝光明燭¶
　　　示二子¶自烈塘還横山而作也曾子曰人之將
　　　死其¶言也善吾於此亦云¶
羲皇未造書契先二五渾淪無可甄勲華繼羲<md:KR4d0561_SBCK_007-48b>¶立人極
三代典禮星日懸人之有生必有死飬¶生送死理宜然
一從楊墨至聃釋異端邪説多¶&KR0446;愆我生頼以讀書力
破浪㠶我中流船蒼¶頭荷鍤日随我死即埋我横山前
<pb:KR4d0561_WYG_017-94b>
毋勞沙門送¶作佛毋勞羽客送登仙漆燈不必照長夜
宰樹¶不須纒紙錢椒漿或酹寒食雨麥飯或灑清明¶煙
謝莊西頭烈塘口髙曾祖禰上留田年來岸¶谷復變改
𤓰瓞幸爾猶綿綿微如豺&KR0425;知報本¶汝曹慎毋忘所天<md:KR4d0561_SBCK_007-49a>¶　　　賀西傳和尚為僧司副綱¶
大鈞巍巍立人極緇流亦須方寸赤選佛塲中¶選厥官
提挈綱維揮判筆龜巢老人盲且痃刮¶眼欲覔黄金篦
黄河水清一快覩更看鉢羅開¶盛時
<pb:KR4d0561_WYG_017-95a>
　　　崑山辛彬甫夏初以人才見上奉㫖¶還家教諸
　　　生讀大誥限以十二月五日¶師生赴御前試讀
　　　如期而徃受賞而歸¶蘭甚以為喜作是詩賀之<md:KR4d0561_SBCK_007-49b>¶白袍鵠立簉鵷行青佩鳬趨被寵光大誥三編¶建瓴水
春風兩袖御爐香賜金堪比燕臺聘抱¶玉仍歸卞匵藏
試看明年書帶草崑山多似鄭¶公鄉¶
　　　長洲劉衡來云無錫徐伯樞縣丞重過衍¶慶院
　　　有詩題壁予乃次韻叙别并寄題¶膠山幽居各
<pb:KR4d0561_WYG_017-95b>
　　　一首¶
朝陽鸞鳳失巢時偶集叢林枳棘枝坐客一氊¶曾吐酒
過橋三笑共哦詩長洲茂苑多年别野<md:KR4d0561_SBCK_007-50a>¶水孤舟到處移
重掬清流弄明月秋風禪榻鬢¶絲埀¶
　　　二
西日長安多看花東膠故邱今種𤓰問奇每却¶人送酒
飬老喜有兒當家一雜清氣比肩少七¶言長詩適興賖
暖香不爇古銅鼎雪梅應作先¶春花
<pb:KR4d0561_WYG_017-96a>
　　　送丁敬止擕室人奉母徃西流乃翁寓所¶完聚¶
風雨舟車渉路難爺娘妻子聚團欒七千里外<md:KR4d0561_SBCK_007-50b>¶桑蓬老
十二時中菽水歡楊栁小詞聊送别葡¶萄斗酒莫求官
過庭煩説龜巢老新結松蘿亦¶問安¶
　　　代簡荅陳子章先生¶
屋山日髙三丈餘盲翁負暄頭不梳客來長揖¶道傳語
宛丘先生今寄書開緘為我一再讀(闕/)¶¶
雞壇歃血闔閭城三十六年如¶信宿象賢無人固可吁
<pb:KR4d0561_WYG_017-96b>
玉潤之壻亦可娛韓子¶文章妙天下李漢掇拾無遺珠
嗟予經鉏付中<md:KR4d0561_SBCK_007-51a>¶子書田未熟身先萎孫枝一剪一飄零
戎服西¶川八千里阿翁倀倀無所之况聞路難多蒺藜¶
閉門縮首如凍龜堕甑不顧從人嗤大兒力田¶供菽水
小兒蒸嘗伯為禰此身幸無寒與饑祗¶欲全歸未能爾
每憶梁溪邂逅時買花載酒留¶人嬉元龍豪氣除未盡
傷春猶賦杜鵑詩一别¶十年今若此此去浮生知有幾
車輪從教生四¶角是非毋勞辨三耳峩峩陽山煙樹緑
<pb:KR4d0561_WYG_017-97a>
皎皎白¶駒在空谷太湖流水清於玉雲影天光常在目<md:KR4d0561_SBCK_007-51b>¶焦桐絃斷麟膠續彈我風雩詠歸曲詩筒不時¶頻徃復
要見珠璣咳唾琅玕腹彼此相看如鮑¶叔¶
　　　和鄒士文與陳子莊㑹飲¶
不談黄老不談僧不憶鱸魚似季鷹行到故人¶清絶處
今人能有幾人曾¶
　　　水獺氊帽(代曹元度作/)¶
蠻溪水獺雪毛氊帽屋蒙戎載渾天濡首墨池¶頻脫去
<pb:KR4d0561_WYG_017-97b>
不妨草聖繼張顛<md:KR4d0561_SBCK_007-52a>¶　　　林塘幽為鄒士文賦¶
林塘幽在何許梁溪之東五十里宛若浣花流¶水西頭
住滄洲繚繞白鷗沙青山隔斷紅塵路¶幽棲人似鹿門
龎畊耘特欠妻孥助清時固難¶遇生處聊自樂閭巷絶
車馬堦庭可羅雀門前¶芳草不教鉏㸑下焦桐亦髙閣
排衙不聞官舍¶鼓抱闗那知兵戍柝催科吏不打吾門
知我家¶無田負郭穿窬盗不入吾室知我帑無金可摸
<pb:KR4d0561_WYG_017-98a>
烏衣喜得客居安黄耳且無家信惡愛詩愛酒<md:KR4d0561_SBCK_007-52b>¶愛親朋
此外物情俱澹泊鄉來無鍚山中泉潺¶潺日夜流青鉛
三吳化作百戰地草木血腥人¶亦然殘山剰水本落寞
地因人勝佳名傳老夫¶獨恨傾蓋晚枕書方作邊韶眠
清晨曹劌過空¶谷一鼓撼我龜巢邊時余春秋九十有
六年訪¶人嬾上山隂船卧游賦此林塘篇¶
　　　謝府學教授縣學沈訓導見訪¶
杏壇遺曲三千齡彈與龜巢老子聽頼有青松¶知曲意
<pb:KR4d0561_WYG_017-98b>
掀髯為我舞堦庭<md:KR4d0561_SBCK_007-53a>¶　　　二
㶚橋詩客蹇驢䭾同策吟鞭過薜蘿老病送迎¶門不出
楊花飛雪奈寒何¶
　　　别後數日知途中值雨再此謝不能固留¶
鄰家借酒過墻頭楓火新鑚且易裘風雨不留¶佳客住
溪山應為老夫羞一氊冷暖忘木榻四¶月清和值麥秋
珍重沈腰圍革帶先鞭何日上¶瀛洲
<pb:KR4d0561_WYG_017-99a>
　　　詠懐詩奉府縣訓導¶
早年豪氣慕元龍人日窮途作嗣宗夢斷春風<md:KR4d0561_SBCK_007-53b>¶金騕褭
情鍾秋水玉芙蓉春秋魚魯渾多誤河¶洛圖書豈易逢
四海弟兄頭白少懐哉澗底有¶青松¶
　　　寄樵海教授老先生洎諸故人¶
室移縣罄三家墅身作爬沙六日蟾生死固知¶天已定
盲聾可奈日相兼桃花笑我頻辭酒燕¶子嗔人不捲簾
吳下友朋春夢裏休官多喜似¶陶潛
<pb:KR4d0561_WYG_017-99b>
　　　寄集公詢公二講主<md:KR4d0561_SBCK_007-54a>¶吾聞西方教教人無住著桑下一宿去信步恐¶顛錯嘉
爾兩尊者髙風素相若出世扶法幢功¶成竟忘却掃除
煩惱魔灑脱禪律縛不随法華¶轉亦不觀日落千墩片
雲間卧遊當行脚日來¶崑山縣山靈有佳客欣然為彈
指又見此樓閣¶人皆時乎時我亦樂其樂老夫數年别
每憶霞¶上作含吐海潮音因風寄寥廓¶
　　　寄陳明逺兄弟
<pb:KR4d0561_WYG_017-100a>
先世多遺澤清風並絶塵門前馳驛路林下讀<md:KR4d0561_SBCK_007-54b>¶書人龍
澤靈湫古牛臺佛樹新盲翁飛不去徒¶憶外家親¶
　　　懐辛至善¶
通江橋下别小海醉中聽玩世頭俱白逢人眼¶共青溪
山三舎隔風雨百花零頼有忘憂物千¶錢一巨瓶¶
　　　素醍醐¶
楚江萍實本烏有童謡浪出詞人口社園菜根¶非不佳
老饕可奈無齒牙世傳淮南豆為腐山<md:KR4d0561_SBCK_007-55a>¶僧野人嘗厭飫
<pb:KR4d0561_WYG_017-100b>
誰信窮居寂寞濱街頭買來如¶八珍金莖無露石無髄
眼前蔑物堪為比吾兒¶捧持供老親乳姑何異唐夫人
我非曾晳嗜羊¶棗樂與曾元同一飽澹而不厭知者誰
中庸君¶子古來稀腐兮腐兮能飬老濟世之功不為小¶
淮南此術昔未傳食貨志中斯闕然前時雍公¶賛三徳
吾亦題詩三太息易名今號素醍醐¶諸庖易牙僉曰都¶
　　　次韻荅臧尚廸先生見贈<md:KR4d0561_SBCK_007-55b>¶延陵野唱風吹去曲誤誰知顧且聽湖海卧遊¶春晝靜
<pb:KR4d0561_WYG_017-101a>
一簾花雨集中庭¶
　　　二
生兒喜有凌雲志補屋能牽帶雨蘿春水自流¶魚自樂
笑人濠上說無何¶
　　　又荅毛伯尚¶
白石南山無復爛朱絃流水正堪聽斗城東北¶柴桑里
書屋三間草一庭¶
　　　二
<pb:KR4d0561_WYG_017-101b>
嘉木天生古橋梓故山月照舊藤蘿壽觥頻捧¶梨花酒
莫問東欄事若何<md:KR4d0561_SBCK_007-56a>¶　　　憶昔行¶
憶昔父子生别離濠梁流血人正苦一聲哭斷¶九廻腸
化作瘴煙生阿堵當時見而知者誰西¶門橋畔栁攅眉
從兹失却巖下電欲送孤鴻煙¶障迷天教兒歸飬郎罷
一語不聞相慰藉有時¶摸索案頭書手澤未乾多羽化
去年秋初至今¶日白日青天闇如漆下牀寸歩莫能移
<pb:KR4d0561_WYG_017-102a>
食飲不¶分朝與夕蒼天蒼天宜蒙見憐早入鬼録如令¶
登仙區區有一語請與親朋言生兒可愛儘教<md:KR4d0561_SBCK_007-56b>¶愛留取
眼光終暮年¶
　　　楊文靖公祠堂詩¶
立雪程門道學傳東南𤓰瓞遂緜緜置身方到¶賢闗地
隻手將扶杞國天豺虎跳梁非偶爾鳶¶魚飛躍自悠然
常州舊宅今焦土宜有蒸嘗似¶昔年¶
　　　送垣戍蜀屯所
<pb:KR4d0561_WYG_017-102b>
七千餘里孫屯田九十六歲翁勉旃人心堅與¶鐵石比
天眼明如日月懸赤甲山川皆勝境黄<md:KR4d0561_SBCK_007-57a>¶雲壠畆正豐年
漆燈照我青松宅别後全歸日¶宴然¶
　　　即事簡臧尚廸毛伯尚¶
噫吁戲痴翁百拙盲兩眸好古之人念不休睠¶言文靖
祠舊在城東頭桑田為海岸為谷祠亦¶化作濟河伐楚
之焚舟文靖早從伊洛¶一𣲖東南流時方薦賢㧞其尤
遽從天上落常¶州至今羮牆間儀型見前修移文宜託
<pb:KR4d0561_WYG_017-103a>
北山靈¶作室祀我東家邱二人同厥心衆毛成此裘冠<md:KR4d0561_SBCK_007-57b>¶冕斯文黼黻皇猷光生劍井衝斗牛照人駿奔¶蘋藻羞
鳳兮鳳兮兩悠悠一鳴三千秋昔聞吳¶興沈東林隠居
收書散黄金長洲同姓今好古¶散金收書同厥心老夫
書痴年近百尚欲傍蒐¶二三策客來説項似楊源又說
識韓如李白孫¶枝璀璨珊瑚樹襟度汪洋雲夢澤區區
瓣香客¶懐去借書數篇謄竹素髙人若問欲何為欲使¶
迷途人快覩天倫道在科斗編朝聞夕死勝登¶仙譬若
<pb:KR4d0561_WYG_017-103b>
丹梯借我升華顛秘籍移來鄉井傳饑<md:KR4d0561_SBCK_007-58a>¶渇可療疾可痊
藕絲織縑顔色鮮孤寒總得衣¶褊&KR1862;客歸為我謝一言
隂徳濟人知者天¶
　　　寄呈崑山縣學訓導¶
崑山學舎玉峰前玉氣氤氲暖坐氊弦誦聲中¶和樂意
浴沂童冠莫春天¶
　　　二
一株銀杏倚齋廬長夏清風喜穆如試問西湖¶林處士
<pb:KR4d0561_WYG_017-104a>
梅花誰與歲寒居¶
　　　三
鄴架牙籖古典多桑公鐵硯少年磨借書莫笑¶人痴絶
矻矻編蒲老薜蘿<md:KR4d0561_SBCK_007-58b>¶　　　屯田歌¶
衣布襦食菑畬服勤犂與鉏三餘渉獵兵農書¶惜居諸
範馳驅秋風渥洼千里駒時來躡雲衢¶
　　　道旁語
<pb:KR4d0561_WYG_017-104b>
盲翁坐南簷炙背日將午兩耳未全聾猶聞道¶旁語一
言賢郡守愛民若慈父一言江隂丞心¶若秦鏡古鮑老
本郎當不覺䨇袖舞安得普天¶下州縣皆樂土人無笑
中刀物無射工弩不憂¶歲年晚不畏冰雪苦春從天上
來百草沐膏雨<md:KR4d0561_SBCK_007-59a>¶　　　新新堂¶
猗歟隱君子城市山林靜方寸秉彞天皎若古¶秦鏡妍媸
照人面肝膽見人病朝朝頻拂拭麈¶尾犀角柄秋風塵
<pb:KR4d0561_WYG_017-105a>
自多不到靈臺境湯盤九字¶銘宜加日三省¶
　　　椿萱堂¶
將軍大樹從錦纒髙堂椿萱香藹然昔椿夀閲¶八千歲
今萱徳薫三百篇分甘穉孫遶膝下承¶歡萊子舞堦前
雙親之樂有如此虎頭應作畫<md:KR4d0561_SBCK_007-59b>¶圖傳¶
　　　上李太守¶
龜山先生之學伊洛傳道鄉先生與比肩熊魚¶慎獨各
有省同在中庸書一篇後來出處固不¶同晚復同此終
<pb:KR4d0561_WYG_017-105b>
餘年當時州人買田宅楊乃宅¶居鄒贍田百年世變厄
兵燹宅為焦土田荒煙¶府公去春下車日蘭以缺典曾
敷宣還家薦欲¶去專對目盲耳聾身莫前願言一祠尊
兩賢巋¶曾若魯靈光然斧工毋勞巧節棁畫史亦勿丹<md:KR4d0561_SBCK_007-60a>¶青妍滆湖挹水注罍爵泮池采藻供豆籩風行¶四邑草
必偃續成三考蒲無鞭斯文熾而昌劍¶井光燭天瑶琴
斷絃續金榜三魁懸甘棠遺愛¶歲百千不須龜趺石立
如峴巔邦人去思肝膽¶鐫
<pb:KR4d0561_WYG_017-106a>
　　　老蠶¶¶
老蠶不眠食日夜作繭忙繭成上繰車雪色藕¶絲香埀
衣美紱冕在上供皇王衣被普天下其¶功實難量蜘蛛
巧如之結網能髙張蠛蠓可欺<md:KR4d0561_SBCK_007-60b>¶者羅致日充腸予生勉
續學歲閲九十霜為蠶¶不為蛛賦善頼彼蒼雖無黄絹
辭斐然成厥章¶小則效裨補大以繫綱常制度苟無違
尺短寸¶有長願言後之人緒餘毋或忘¶
　　　負暄
<pb:KR4d0561_WYG_017-106b>
峩峩芳茂山為我遮朔風南陸日杲杲南簷暖¶融融盤
飱豆粥輭箕踞藳席重追思古羲皇首¶出開鴻蒙宫居
食而衣生民藉軒農勲華教明¶倫三代禮樂隆尼山集
大成斯文萬世宗蘭也<md:KR4d0561_SBCK_007-61a>¶幸知此不與禽獸同年紀近百
歲心源猶四通¶三字四字句經訓授蒙童七言五言詩
大音鳴¶寸𠂻時無雞窠兒自號龜巢翁負暄樂如此人¶
言少如儂儂亦自知足作詩謝天公¶
　　　代簡髙彦述
<pb:KR4d0561_WYG_017-107a>
長安道上人如蟻恬澹齋中香自凝金匱早傳¶先世業
玉樞誰授道家經梅花立雪應含笑麯¶糵流霞可解酲
莫訝盲翁詩永訣又從追蠡一¶撞莛<md:KR4d0561_SBCK_007-61b>¶　　　懐詹蘿屋¶
烏石岡頭送上船黄楊厄閏又三年煙蘿小隠¶三家墅
霜稻豐收負郭田置酒待賓常撃缶買¶書教子不論錢
盲翁恨不能飛去永别歸來赴¶九泉¶
　　　和遊大林菴韻
<pb:KR4d0561_WYG_017-107b>
石頭數里横山路丹井多年羽士家聖代重開¶新宇宙
禪林乃易舊煙霞沿堦細草龜毛緑䕶¶竹踈籬象眼斜
更有庭前松柏樹潮音也似學<md:KR4d0561_SBCK_007-62a>¶楞伽¶
　
　
　
　
　龜<md:KR4d0561_SBCK_007-62b>¶巢稿巻<md:KR4d0561_SBCK_008-27b>¶十七
