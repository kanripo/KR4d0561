# -*- mode: mandoku-view; -*-
#+TITLE: 龜巢藁
#+DATE: 2015-09-12 01:23:46.801717
#+PROPERTY: ID KR4d0561
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB12n0781-003龜巢藁-卷之三.
<pb:KR4d0561_SBCK_003-1a>¶
&KR0027;巢藁巻之三　詩¶
　　養竹成大林¶
養竹成大林頻年竹生孫美竹非不多&KR0086;竹亦¶
已繁羣奴為洗之徃哉聆我言美者慎勿傷&KR0086;¶
者必去根勿虞爾斧缺勿憚爾力煩宿莽蕩無¶
餘清風仍滿園¶
　　樹頭鴉䳎鳴¶
樹頭鴉䳎鳴農人起芸苗問之爾何忙良田莠¶
驕驕去年耘較遲草蔓人力寡稂莠非不除卒¶
<pb:KR4d0561_SBCK_003-1b>¶
以害吾稼吾聞農人語猛省天下事養虎常害¶
人玩寇亦如此¶
　　移家金壇尹干橋奉寄俞用中先生¶
辟地金壇縣懐人鉄甕城戰塵今滿眼憂國豈¶
忘情北固山無恙中&KR0893;水最清卜居何䖏好爲¶
我主鷗盟¶
　大父卒宋末塟烈塘之東墓松合抱者數百¶
　　株一旦爲鄉豪伐去郡縣弗能禁愬之分¶
　　省亦莫敢誰何應芳痛憤于家形于夣寐¶
<pb:KR4d0561_SBCK_003-2a>¶
　　至正十六年二月廿六日也¶
當年掃松寒食朝紙錢挂之松樹腰今年無樹¶
堪挂紙冡頭揷竹風蕭蕭孤兒抱怨吞聲哭躑¶
躅歸來臥茅屋夜深忽夢蒼髯翁手足褁創頭¶
髪秃告言淮襄荆楚間羣兇殺人連數年名門¶
世胄皆赤族楩楠豫章何足憐吾方欲問天下¶
事雞鳴夢破心如醉髯翁恐是十八公天耶人¶
耶誰降凶¶
　　五噫歌¶
<pb:KR4d0561_SBCK_003-2b>¶
大明何爲而翳兮噫大凶胡爲而裂兮噫觸邪¶
之廌角胡折兮噫祥麟在郊足亦刖兮噫天乎¶
遺黎豈至是而底滅兮噫¶
　　憶兄¶
平生愛緇侣逃難亦與俱骨月不相頋安危竟¶
何如銅馬從南來殺人血成渠一炬灰萬室九¶
原槌含珠懐哉鶺鴒原何時蓬蓽廬横山絶高¶
䖏獨立&KR0396;愁予¶
　　三五七言¶
<pb:KR4d0561_SBCK_003-3a>¶
角蛇啼翼虎飛百年鳯雏環五色鵷雏饑盲風¶
怪雨已連月青天白日寜無時¶
　　歲莫獨歸¶
浩浩北風吹戰塵還鄉無復見鄉人四郊荒草¶
斜陽外一樹寒梅野水濵偶有新詩題甲子忽¶
驚初度過庚寅僧廬夜宿明朝别黙念莪蒿淚¶
滿巾¶
　　西膠山雪晴(罷吳家渡築城之役<折 t="33"/>寫呈無錫州尹遂䝉)¶
一夜雪深二尺强石人墮指氷蚕僵猶喜金烏¶
<pb:KR4d0561_SBCK_003-3b>¶
兩翅凍不折天明飛出海上之扶桑老夫晨起¶
膠山下風景看來渾是畵連山萬頃玉爲田隔¶
水數家銀作舎田中築城團義兵日高未飯饑¶
腸鳴黄泥凍地硬如鉄白柄短鉏鏗有聲不辭¶
受寒飢但恐&KR0220;工程將軍踏雪來㸃兵萬夫鵠¶
立顫且驚馬前壮士五色棒棒頭性命鴻毛輕¶
予生悔不習兵法雪夜擒吳書奏㨗客櫩抱膝¶
漫悲謌奈爾義兵寒苦何¶
　　丁亥歲旦徐達卿席上作¶
<pb:KR4d0561_SBCK_003-4a>¶
主人飲客椒花酒笑語春風口角生乆雨忽晴¶
人共喜又聞周鄭欲㝷盟¶
　　元夕寓田舎有感¶
憶得去年王正月錢塘風雪正頻繁馬周獨酌¶
新豐市韓愈三書光範門喪亂不霑新雨露饑¶
寒今憶舊田園堠山西畔孤村裡借屋篝燈過¶
上元¶
　　贈錢夢弼¶
連雲第宅堠山西喬木森森與屋齊萬國熊羆¶
<pb:KR4d0561_SBCK_003-4b>¶
方血戰一林鵉鳯自幽栖東風池舘春如畫長¶
日笙歌醉似泥吐酒錦茵容野客新年十日九¶
招擕¶
　　丹陽陳天倪及其弟剛中犇牛陳心逺等¶
　　　諸羽士避兵洞庭山寄此代簡¶
洞庭林屋聚羣仙問訊曽逢賣橘舡湖上白魚¶
多滿尺山中朱果不論錢仙家犬吠雲連屋澤¶
國龍吟月滿天辟榖有方煩寄我吾將多與世¶
人傳¶
<pb:KR4d0561_SBCK_003-5a>¶
　　陳大翁過堠山客舎情話連日追悼母氏¶
　　　使應芳情見乎詞(宋常州通判之子<折 t="33"/>翁名師可字伯大)¶
外家親戚惟翁在相見猶能話阿&KR2890;三夜客窓¶
同寂寞兩年兵火各流&KR0272;可憐今雨窮途客誰¶
識前朝郡倅兒前世青氊零落盡行囊留得數¶
篇詩¶
　　寒食前聞鄉信口占¶
鄰舎驚呼避蝮蛇老妻嗔怒唾烏鴉誰知昨夜¶
三更雨又送春風一度花寒食清明人上塜夕¶
<pb:KR4d0561_SBCK_003-5b>¶
陽芳草客思家愁來復遶青山去何䖏壚亭酒¶
可賖¶
　　訪孟伯堅周履道不遇¶
班馬文章駕並馳雲龍追逐去何之門前流水¶
垂楊栁屋上青山呌子規三月又逢修禊日一¶
觴還憶太平時可憐潦倒無家客滿目風塵兩¶
鬂絲¶
　　刺促行次履道韵¶
刺促何刺促江上秋風破茅屋誰憐杜少陵長¶
<pb:KR4d0561_SBCK_003-6a>¶
歌之哀甚于哭故山可望不可歸髑髏臺高春¶
草緑浮雲滓日竟誰洗烈火連天勢難撲三農¶
不復把犁鉏風雨荷戈城上宿於乎人生有子¶
作征夫不如返哺林間烏¶
　　題春林雨意圖¶
前山後山雲氣濃欲雨不雨天無風記得去年¶
初夏裡此時舡過滆湖東¶
　　懐周履道(六韵)¶
平生多朋遊窮途見交態每歌杕杜詩重念伐¶
<pb:KR4d0561_SBCK_003-6b>¶
木廢孰謂新相知情如舊親愛手書辱殷勤授¶
餐慰行邁老我無爲執德心未艾秋風自揺落¶
松栢嵗寒在¶
　　狗寨謡¶
徃聞淮西軍食人狗亦有寨屯如軍是時江南¶
幸無事尚謂傳者言非真安知吾鄉今亦爾地¶
方百里皆荆榛三村兩村犬成羣見人如見東¶
郭兎跳踉大噉猛于虎坡陀高踞聲狺狺路旁¶
青草堆白骨天外飛鳶銜㫁筋征夫早去胆欲¶
<pb:KR4d0561_SBCK_003-7a>¶
落寃鬼夜哭情難伸可憐性命塟饞腹徃徃多¶
是　鄉民向來喪家狗絶食遺骸或與狐狸分¶
乗時爲暴至若此此事千古同悲辛寢皮食肉¶
不可得張牙㺯爪何由馴虞廷九官分厥職益¶
必掌火山澤焚犬乎犬乎胡不革爾心全爾身¶
主爾主鄰爾鄰揺尾乞食仍相親毋使犬砦之¶
名天下聞¶
　　夀玉山人(十六韵)¶
黄梅雨歇南風清緑槐如雲隂滿庭胡髯雪白¶
<pb:KR4d0561_SBCK_003-7b>¶
雙眼明長日細字箋龍經有時忽著道士服騎¶
鶴三天奏符籙天上神仙知姓名人間富貴羞¶
馳逐翁年已耄何矍鑠姮娥應授長生藥我來¶
避地方卜鄰翁與談天甚爲樂酒邊却笑磻溪¶
翁吾年與同心不同鷹揚未若漁釣好周家自¶
有羣羆熊平生毛頴與親炙老去麯生尤莫逆¶
白鷗之盟君勿渝門外紅塵一千尺¶
　　八月十六日顛沛中見頋玉山䝉置酒嘉¶
　　　樹軒相與劇談痛飲懽如平生且有來¶
<pb:KR4d0561_SBCK_003-8a>¶
　　　夕草堂之約既醉而别賦此以贈¶
來徃東吳三十年吳人多示好詩篇片言堂下¶
知鬷蔑一笑樽前夀魯連嘉樹連雲秋不老桂¶
花如雪月仍圓烽烟已隔重湖水且爲交懽理¶
素絃¶
　　留别頋玉山將徃杭州卜居(二十韵)¶
垂白遭多難倉黄走四方吳人今入貢越冦復¶
侵疆百戰山河破三邊草木荒軍容皆赫赫徒¶
御亦揚揚舉士思投筆農人習臂槍誰令紀綱¶
<pb:KR4d0561_SBCK_003-8b>¶
壊未改瑟琴張卓爾文章伯平生錦綉腸琹書¶
曽不廢軒冕逈相忘愛客坐常滿耽詩夜亦忙¶
登龍嗟潦倒鳯鳥亦翺翔說項口不輟留髠興¶
甚長百篇詩倡和屢舞酒淋浪老驥羞跧伏饑¶
鷹欲逺揚憂天如杞國辟地卜錢塘丞相聞新¶
詔除官平舊章覆蕉曽有夢腐草或先光蕭颯¶
㕠蓬髩漂揺一葦杭第慚金自躍何以玉能藏¶
海底珊瑚赤松根琥珀香明朝重回首嘉樹鬱¶
蒼蒼¶
<pb:KR4d0561_SBCK_003-9a>¶
　　贈道傳上人¶
偶識廬山逺山莊借屋居撥雲分臘酒踏雪送¶
寒蔬門俯溪光逈窓含野色虚相過兩不厭燈¶
火案頭書¶
　　送蔡伯昇辟兵澱山依故人¶
典衣沽酒磧沙頭送客携家訪舊遊虎窟携來¶
桃竹杖鷗波蕩去木蘭舟黄楊偶戹今年閏老¶
菊重逢九日秋覔得桃源堪辟世結鄰當與老¶
莵裘¶
<pb:KR4d0561_SBCK_003-9b>¶
　　陳湖夜泊¶
平湖清水清如鏡照見潘郎兩鬂斑帶箭飛來¶
何䖏雁一聲哀怨入雲間¶
　　訪澱山因自明習無學二禪老¶
西風滿帆天所假扁舟過湖快如馬欲㝷漁父¶
問桃源因訪高僧遇蘭若南能北秀兩魁竒翠¶
竹黄花搃瀟洒相逢握手問流落試爲從頭畧¶
傾寫生居揚子大江濵老我延陵力田者羣兇¶
西來火三月四境更無茅一把鄉鄰死戰血漂¶
<pb:KR4d0561_SBCK_003-10a>¶
杵妻子生擒肉爲鮓随波幸若魚漏網失窟驚¶
如㕙在野山中碧松堪療饑池上白蓮宜結社¶
笑語同行有髪僧數見不辭禪板打¶
　　懐玉山隱君并簡其子國衡¶
錦翮鵷雏海上囘無端鷗鷺失驚猜青山靜對¶
機心息好客相過笑口開魚躍氷池堪入饌蛆¶
浮臘瓮足持盃官軍赴敵忙如蟻奈爾重門掩¶
緑苔¶
　　懐袁子英¶
<pb:KR4d0561_SBCK_003-10b>¶
疇昔㝷君竹浦西芭蕉月上姓名題别來歲晚¶
相留戀行到窮途孰指迷兩髩風霜秋颯颯一¶
蓬烟雨晝凄凄遥憐冠盖高陽里長伴山翁醉¶
似泥¶
　　懐諸葛用中¶
每憶君家書畵舡夢魂飛繞太湖邊干戈滿地¶
無休日萍梗他鄉又一年西北天高烟霧隔東¶
南海濶水雲連何當覔得蓬萊路相與從遊采¶
藥仙¶
<pb:KR4d0561_SBCK_003-11a>¶
　　至正丁酉冬玉山燕客芝雲堂適有時貴¶
　　　自海上來以黄甘遺之玉山乃分餉坐¶
　　　客且曰吳中以連年擾攘無之今有之¶
　　　諸君子不容無詩故有是作¶
青巾西來人食肉逃難西采采黄獨上書不伏¶
光範門忍饑寧負將軍腹玉山燕客客滿堂香¶
柑新帶永嘉霜分金四坐照人面潄玉三嚥清¶
詩腸山中椰瓢大如斗吳姬劈來薦春酒酒酣¶
遥指洞庭山爲問木奴曾貢不頻年兩浙阻戈¶
<pb:KR4d0561_SBCK_003-11b>¶
兵黄甘陸吉不相過此時共享此佳果胡不取¶
醉花前歌漢廷傳柑還賜宴應念江南乆征戰¶
聖恩有詔悉蠲租可奈數州人已無¶
　　贈鎦元臣何士安二省郎¶
冬十二月一雨滂婁江水高三尺强翩翩使者¶
傳令急肅肅官軍赴敵忙日出山頭雲氣白春¶
囬海上栁枝黄捷書明日報樞府連璧少年増¶
寵光¶
　　錢夢弼移舟過姜里後三日予徃見之適¶
<pb:KR4d0561_SBCK_003-12a>¶
　　　夢弼卧病庚子正月賦此為别¶
堠山之别苦倉猝甫里相逢說亂&KR0272;喜見新年¶
正王月重瞻舊日漢官儀酒盃不惜金魚換藥¶
杵何勞玉兎持借問董家雞共犬有無祥瑞似¶
前時¶
　　漫興十一首¶
甫里水東頭垂蘿繋客舟客心清似水吟鬂白¶
于鷗詞賦知無用干戈苦未休蓬窓三日雨農¶
事憶西疇(其一)¶
<pb:KR4d0561_SBCK_003-12b>¶
五十不富貴蹉跎又六年新愁添寉髪故國暗¶
狼烟白㡌看雲坐青燈聴雨眠痴兒書&KR0180;讀翻¶
笑腹便便(其二)¶
吳地方千里齊民搃荷戈人生無可奈天運竟¶
如何米市黄金賤沙場白骨多故山時一望老¶
眼淚懸河(其三)¶
伐木燒官炭中林霹靂飛窮猿無可擇飛鵲更¶
何依野雨生稊稗山風長蕨薇兒曺能采拾猶¶
足慰年饑(其四)¶
<pb:KR4d0561_SBCK_003-13a>¶
吳女何多巧吳趋作楚聲市㕓方易肆朱粉復¶
傾城壓酒桃花塢弹筝細栁营將軍正年少相¶
頋苦為情(其五)¶
闔閭城下栁誰種緑隂成樹繋浮江馬枝遷出¶
谷鶯我朝方用武僧寺搃屯兵猶喜湖田熟街¶
頭米價平(其六)¶
田舍方東作州家要義兵瀕湖團水寨&KR1263;石甃¶
山城栁暗春烟煖芹香潤雨晴荷鉏歸未得布¶
榖為誰鳴(其七)¶
<pb:KR4d0561_SBCK_003-13b>¶
盡道從軍好封侯甚不難羽書頻報捷相府即¶
除官北鄙烟塵逺東風雨雪寒腐儒人共笑白¶
首鹿皮冠(其八)¶
赫赫千夫長揺揺四櫓舡舡輕如躍馬冦退欲¶
歸田蓑笠松江上犁鉏榖雨前只愁邊報急生¶
計又茫然(其九)¶
太湖三百里流血水雲腥戰皷有時歇漁歌無¶
䖏聽飄零孤雁白惨淡逺山青題橘音書斷令¶
人憶洞庭(其十)¶
<pb:KR4d0561_SBCK_003-14a>¶
近聞哀痛詔使者又江東兵革何時息車書四¶
海同落梅春雨後芳草夕陽中俛仰長流涕窮¶
途一老翁(其十一)¶
　　頋國衡萬戸席上與乃翁及元樸長老&KR0190;¶
　　　客把酒賦詩各成七言四韵¶
客來寒食清明日每日春風醉玉山綵筆醉題¶
鸚鵡賦寶香頻爇鷓鴣班簾前脩竹翠欲滴池¶
上小桃紅更殷按得錦箏新製曲隔花黄鳥共¶
間闗¶
<pb:KR4d0561_SBCK_003-14b>¶
　　宿夀上人山房再和金西白長老韵¶
春來淮楚兵方息今夜村莊犬亦寧分得梅邊¶
半窓月借看松下兩函經屋山風颺茶烟白江¶
浦雲連樹葉青來徃風流似支許獨慚吟鬂已¶
星星¶
　　訪積善寺貴上人適與旌德寺學無為明¶
　　　月庭相集四人年皆五十有六酒邊聨¶
　　　句共成一律既而又各和一首¶
四人二百廿四歲(逋翁)一日酒傾三百杯(月庭)¶
<pb:KR4d0561_SBCK_003-15a>¶
醉裡不知浮世狹(無為)吟邊但覺好懐開(應芳)¶
春雲冉冉連江樹(逋翁)晴雪紛紛落野梅(無為)¶
邂逅相逢&KR0272;亂日(月庭)布帆無恙亦隹哉(應芳)¶
四人二百廿四歲野老浮家僧渡杯共喜江湖¶
春水靜適逢西北莫雲開神仙換骨元無藥宰¶
相調羮自有梅昔酒正須終日醉醉鄉佳䖏亦¶
悠哉¶
　　送梅州判之崑山¶
百戰歸來佐一州貂蟬從此出兠鍪山城近海¶
<pb:KR4d0561_SBCK_003-15b>¶
金湯固市舶通番食貨稠下馬正逢梅子雨勸¶
農須趂麥花秋薦賢不負尚書意治最功成秩¶
更優¶
　　端午日瑞光寺西白長老方丈作¶
藕花池上端陽日菖歜香浮玉藥舡可喜山僧¶
能好客長容野老醉逃禪連宵雨漲三江水當¶
午雲開一鏡天醉倚浮屠望鄉國横山依舊暗¶
烽烟¶
　　對雨書懐¶
<pb:KR4d0561_SBCK_003-16a>¶
書生得句百憂忘更喜新知共一方醫士為焚¶
賖藥券(彦文<折 t="33"/>指頋)鄰僧借與讀書床(道傳<折 t="33"/>指夀)十年鄉國¶
烟塵暗五月江村風雨涼不用弱流三萬里地¶
無豺虎即仙鄉¶
　　次韵贈管伯齡¶
風塵連四海身世同一漚斯文幸未喪同類猶¶
相求蜉蝣果何物敢作撼樹謀諸公新亭淚可¶
笑學楚囚我無西園金孰問東家丘嗟爾一片¶
玉産此崑山州天門九重深献納亦末由江村¶
<pb:KR4d0561_SBCK_003-16b>¶
茅屋雨湖田稻花秋門外車有轍窓前水長流¶
時無華子魚幼安誰與儔濯足弄雲水商歌興¶
悠悠胸蟠五色線唾視萬户侯針芥適相遇珠¶
璧驚暗投酒盃接殷勤詩盟結綢繆千金享敝¶
帚猶曰不易酬新知如故交一笑忘百憂停杯¶
問蒼天干戈幾時休金風雖乍起火雲未全&KR0053;¶
谿橋栁隂清繋我三日舟掺執不忍别相期重¶
來遊¶
　　甫里先生¶
<pb:KR4d0561_SBCK_003-17a>¶
有田二頃可無官况復時危行路難丹鳯徒勞¶
啣詔下白鷗自放出闌看春從頋渚随茶灶月¶
向淞江伴釣竿舊宅不知何處是浮屠樓閣倚¶
高寒¶
　　次韵袁子英過吳江兼簡琦龍門¶
孤城當澤國潮撼勢如浮挂杖㝷僧寺長橋係¶
客舟江寒楓葉落湖暝蝮蛇遊寄語龍門客詩¶
盟莫負鷗¶
　　江上女和子英韵¶
<pb:KR4d0561_SBCK_003-17b>¶
妾生吳江上阿爺最鍾情十五嫁夫婿紅顔如¶
舜英别來各天涯所共惟月明妾守江上宅夫¶
戍邊頭城江上畏行露邊頭防斫營一朝義當¶
盡性命鴻毛輕死願化葵藿兩兩心同傾¶
　　送頋玉山遊東南諸山¶
我愛向子平婚嫁畢兒女平生掌上珠棄置若¶
敝屣百事不挂眼五嶽縱遐武朝與麋鹿遊暮¶
與泉石伍泉石本無情所喜絶塵土松風出林¶
磵笙瑟音調古但聞幽鳥鳴猶勝俗人語咄彼¶
<pb:KR4d0561_SBCK_003-18a>¶
貪墨徒躋蹬炤金塢遺臭千萬年其禍皆自賈¶
吾知子平心夙昔慕巢許矧兹風雨秋摧蘭折¶
蘅杜徃哉山水窟幽期赴緇侣觧纓濯滄浪苕¶
花八風舞老我病江沱臨風為延佇¶
　　和頋仲英金粟塜燕集詩¶
我昔過北印立馬山之隈為問壠頭樹皆云後¶
人栽生前樽酒誰不有無人到此自對青山開¶
屋堆黄金五侯貴難免白骨生蒼苔最憐吉士¶
或狂折有如㸑下蕉桐材玉山先生逹觀者胸¶
<pb:KR4d0561_SBCK_003-18b>¶
次不着閑悲哀清秋携客墳上飲麯車載酒山¶
童推大笑胥魂乗白馬深慚鯀魄化黄熊墓名¶
自製身自挽視身不啻輕如埃鵉翔鳯翥玉箸¶
篆虎踞龍蟠金粟堆鶴羣三繞喜樹舞&KR0027;巢並¶
載豐碑來長吟復短吟此興何高哉秋風無情¶
摧萬物芙蓉亦老胭脂腮笑言他年翁仲共寂¶
寞何如此時賔客相追陪功名絶愁根富貴脫¶
禍胎百年能幾日一日能幾杯從此秉燭長夜¶
飲猶恐四蛇二䑕忙相催主人爛醉客亦醉絶¶
<pb:KR4d0561_SBCK_003-19a>¶
倒不頋旁人咍北望中州數千里人家盡作邱¶
前灰髑髏委江郊多是賢與才忍饑自作首陽¶
鬼獨醒誰念湘江纍神仙初無不死藥方士浪¶
說㝷蓬菜君不見無邊之海白淼淼無名之山¶
青巍巍長鯨嘘吸成風雷徐氏一去何曽回¶
　　玉山以予欲徙居淞江之東設席書畵舡¶
　　　邀袁子英陸元庠恢上人用江東日暮¶
　　　雲分韵賦詩以餞予得江字用以留别¶
浮家野老㕠目厖捩拕欲渡吳淞江東將入海¶
<pb:KR4d0561_SBCK_003-19b>¶
釣濤龍玉山山中别老龎西池之屋如舽艭左¶
圖右史堆滿窓燈花揺揺落銀釭葡萄灔灔傾¶
玉缸四簷白雲雨飛流淙若列媧石銀河洚主¶
人長歌客按腔翕然鐘皷相撃撞酒酣捉筆如¶
長杠千軍可掃鼎可扛諸公大才齊楚邦騷壇¶
將軍霖麾幢客來投筆乞受降乃辱贈以白璧¶
㕠明朝短纜&KR0795;舊樁馮夷前驅鼓逄逄海濵懐¶
人倚石矼書筒時寄黄耳尨¶
　　來&KR0027;軒詩(玉山作<折 t="33"/>為頋君)¶
<pb:KR4d0561_SBCK_003-20a>¶
維歲之初兵閧邑　我鐍其扃以辟以徙今我¶
來思室有爾&KR0027;我墉弗穿尔從何來委蛇委蛇¶
爰曳其尾來&KR0027;之祥云何不喜我户伊威我牖¶
蠨蛸嗟我婦子亦孔之勞尔其泥途我室我家¶
豈不尔思以名其廬瞻彼池水有蒲有蓮尔居¶
尔游宜永其年¶
　　袁子英偕宗别傳過天慧庄因獲晤言夜¶
　　　話之餘口占以贈¶
短髪蕭蕭雪滿簪老禪方丈挂瑶琹月明毎憶¶
<pb:KR4d0561_SBCK_003-20b>¶
許玄度歲晚同來支道林四海干戈猶在眼百¶
年軒冕搃無心梅花玉立西窓下相伴哦詩到¶
夜深¶
　　子英之玉山頋隱君今于同里法喜寺樓¶
　　　居日抄佛書至午而止餘暇則吟咏不¶
　　　輟雖親舊來訪亦不徃答焉余因子英¶
　　　復去作此代簡¶
客來喜得平安信蕭寺樓居日掩扃湖近浪揺¶
窓影白地偏苔没履痕青羣賢方結蓮花社小¶
<pb:KR4d0561_SBCK_003-21a>¶
楷猶抄貝葉經歲晚扁舟過甫里好㝷漁父過¶
寒汀¶
　　送照元明住白馬寺¶
老梅飛去迹猶靈七十二峯湖上青已喜黄龍¶
新說法無勞白馬逺䭾經六時花雨狻猊座五¶
色雲開翡翠屏携取寒泉同煮茗予將歲晚過¶
禪扃¶
　　冬至日陪高太守坐愚隱山房讀易有感¶
一殻渾沌破二氣從此分消長固有時爕理亦¶
<pb:KR4d0561_SBCK_003-21b>¶
在人云何數年内濁亂暗楚氛維時當嚴冬祫¶
衣煖如春中林竹抽萌花開雪紛紛隂極陽復¶
生踐長喜兹晨蒲團踞禪榻芸窓對爐薫筌蹄¶
謝支許羮墻見羲文嗒然我忘吾萬事何足云¶
　　人日懐管伯齡及杜泉玉昆仲定一山上¶
　　　人¶
吳淞江頭春水生美人不來舟自横一年又過¶
牛羊日四海豈忘鷗鷺盟管寕白㡌傲軒冕杜¶
陵名家多弟兄結社香山僧更好野老何緣與¶
<pb:KR4d0561_SBCK_003-22a>¶
姓名¶
　　劉景儀寓崑山永懐寺除日作三十韵見¶
　　　貽時予客薦嚴丈次韵答之兼贈兩山¶
　　　主人¶
遭亂心如醉偷生鬂已華一年看又過幾度發¶
長嗟淮海浮羣馬荆蛮闘兩蛇妖氣渾不散殺¶
機轉相加倦客誰相頋高僧意孔嘉燒香談般¶
若&KR0029;樹聽楞伽文風月三生石文章五色霞堦¶
前時剗草坐上或拈花我下南能榻君居北秀¶
<pb:KR4d0561_SBCK_003-22b>¶
家麄豪笑俗子歌舞擁高娃重繫纒頭錦頻敲¶
拍板牙何如宗有道樂此寂無譁法喜常親炙¶
塵心亦变華濟河求巨筏出宅問三車兵火西¶
來盛神京北望賖憂天同杞國賦雪擬劉义西¶
寺齋鐘應孤城戍鼓撾朋遊欣宻迩世務那紛¶
拏衮衮華軒鶴喧喧晚樹鴉餘生知有幾學步¶
恐成差故國歸心切烽烟滿眼遮衣冠無噍類¶
戈㦸亂如麻不識蓬萊路那逢博望槎憤秦思¶
蹈海悲楚欲還沙竊比君臣蟻誰憐喜怒蛙桃¶
<pb:KR4d0561_SBCK_003-23a>¶
符驚節換萍迹寄天涯君憶蘇堤栁予懐楊羡¶
茶吟篇聊侣和醉筆半欹斜此意方相得前言¶
匪敢誇尚期金百鍊永保玉無瑕¶
　　聞頋玉山芝雲堂火而所藏之書俱焚恐¶
　　　其不能為懐寄詩釋之¶
誰將藜熖觸羣書腹笥便便自有餘得失永須¶
論塞馬平安&KR0147;復問池魚草堂留客仍投轄香¶
經㝷詩可曳裾别院海棠春滿眼重來燕子喜¶
何如¶
<pb:KR4d0561_SBCK_003-23b>¶
　　和玉山初夏言懐二首¶
聞君乆約東林老林下棲遲避俗塵蓮社不妨¶
陶令醉韭葅誰信庾郎貧蘇湖&KR0261;&KR0261;田皆水淮¶
楚茫茫草没人春去百花先自落五更風雨况¶
相因¶
四海風塵渾未息一時天道豈無知待看雨散¶
雲收日依舊山青水緑時死欲便埋童荷鍤生¶
能自挽手裁詩道今風致清如許行路相傳口¶
似碑¶
<pb:KR4d0561_SBCK_003-24a>¶
　　再用韵寄悅堂長老¶
松雪孤標孰與倫烟霞一室靜無塵清談每日¶
能留我自說平生不患貧城郭含輝山藴玉堦¶
除聽法石如人曇花不逐春紅老信與東風别¶
有因¶
老虎兒孫到鳯池聲名曽徹九重知鶴書天上¶
頒恩日猊坐山中說法時寸草不忘慈母報白¶
華無愧古人詩春秋直筆黄夫子曽為東林著¶
二碑¶
<pb:KR4d0561_SBCK_003-24b>¶
　　踏車&KR0084;¶
吳田水深三尺許搃是去年秋莫雨勸農使者¶
催春畊田甲頻撾水車鼓江村破屋能幾家家¶
家婦姑俱踏車蓬飛両鬂赤㕠脚亦有兒女㕠¶
髻丫淞江太湖愁滿眼白汗沾衣足生趼車輪¶
轆轆羊角轉水波翻翻龍舌巻春來十日九不¶
晴怕聞鵓鳩呼雨聲滂沱纔禆片時乆辛苦又¶
加三日程當家豈無夫與子打魚日糴去城市¶
城中禁米難出関田上忍飢還戽水四郊未種¶
<pb:KR4d0561_SBCK_003-25a>¶
圍田榖三邊已運官倉粟安得木牛為木龍運¶
水疾于牛足陸西林日落田婦歸隤岸白烟魚¶
虎飛詩翁獨立長太息何處青山有蕨薇¶
　　和陶菊庄郊行二首¶
崑山春暖玉生烟滬瀆潮平水接天行到滄洲¶
人寂寂坐看青荇葉田田¶
十年四海暗烽烟五栁先生醉樂天芳草夕陽¶
江上路獨憐春水滿間田¶
　　梅子玉判官勸農過客舎口占以贈¶
<pb:KR4d0561_SBCK_003-25b>¶
婁江之南一萬家葑田水深忙踏車喜有春禽¶
鳴布榖幸無夜雨漲桃花州倅勸農頻出郭野¶
航牽纜小如&KR0050;白鷗也自知人意引領相望立¶
釣槎¶
　　觀浴佛有感¶
銀盤水浴紫金身白髪禪和拜跪頻周孔豈無¶
初度日諸生誰為薦蘩蘋¶
　　和頋玉山重構釣月軒¶
龍戰虎爭無了日他年誰是復誰非諸公圖像¶
<pb:KR4d0561_SBCK_003-26a>¶
凌烟閣此老逃名釣月磯新雨一池荷葉長南¶
風四月楝花飛我來喜聽滄浪曲欲挽遊絲繋¶
落暉¶
　　夏夜作¶
五年兄弟各西東兄在今年七十翁戎馬此時¶
猶塞路覊鴻何處或傷弓對床夜坐空堦雨擁¶
被秋吟破屋風夢裡不知身是客覺來愁絶泪¶
沾胸¶
　　陪梅州判智長老石教授陳惟兄夀上人¶
<pb:KR4d0561_SBCK_003-26b>¶
　　　等遊姜公墩小酌梅以杜子美興來今¶
　　　日盡君歡分韵予得日字¶
白雨洗炎&KR0044;清風洒瑟瑟梅仙約幽㝷邀我杖¶
藜出同遊得名緇飄然興俱逸移舟泊釣渚看¶
竹過僧室行行陟高邱苔溪樹隂宻崑山含玉¶
潤巋然如卓筆羣峰太湖上雄勢爭崒嵂江中¶
早潮囘風急去帆疾梅仙最多喜播種農事畢¶
青苗匝吳田芳草眠繭栗斯民乆塗炭天意諒¶
深恤兵餘幸豐年一飽百憂失懽然各有慶雙¶
<pb:KR4d0561_SBCK_003-27a>¶
榼酒盡吃安知艱虞世得此閒暇日幽情寫絲¶
桐餘懐&KR0147;短述¶
　　次韵贈虚中講主¶
三友高論乆寂寞一鼔雷音號令嚴正法眼明¶
岩下電&KR0007;機味若水中塩池蓮玉立天開鏡庭¶
竹金聲風捲簾大地政須沾化雨蹄涔寧許老¶
龍潛¶
　　六月廿二日愚隱和上以詩留别徃磧沙¶
　　　寺以寓缾鍚其詩末句云一聲短笛滄¶
<pb:KR4d0561_SBCK_003-27b>¶
¶
　　　浪莫收拾絲綸下釣臺予次韵二首送¶
　　　之既而懐磧沙諸公復就韵代簡¶
一曲滄浪歌未了滿舡明月賦歸來俗塵自暗¶
人間世不著纎毫惹鏡臺¶
白髪道人無住著磧沙湖上去還來湖深六月¶
天風冷花雨吹香般若臺(愚叟長老<折 t="33"/>右二首送)¶
誌公刀尺傳家乆舡子絲綸罷釣來一鏡湖光¶
照樓閣坐看明月映高臺¶
瀕湖金刹清涼境冠盖時時聴法來刮目試看¶
<pb:KR4d0561_SBCK_003-28a>¶
天下士幾人胸次有樓臺(剛中長老<折 t="33"/>右二首寄)¶
長歌白雪無人和近喜碧雲禪老來龍女献珠¶
烟水國馮夷撃鼓雨花臺¶
一牛鳴地長相憶頼有尺書時徃來白馬山中¶
人獨逺孤雲落日在琹臺(舟兼懐照元明<折 t="33"/>右二首寄閑野)¶
連日顛風吹海立幾時飛錫過湖來絶憐湖上¶
林泉好六月清風似五臺(寄益以道)¶
刼&KR0069;烟銷江總宅斷蓬風轉海濵來干戈未息¶
衣冠老誰築黄金聘士臺(寄江叔亷)¶
<pb:KR4d0561_SBCK_003-28b>¶
　　寄趙君綽¶
舊家公子老儒冠詩巻梅花共歲寒湖上月明¶
携客飲樓前山色枕書看十年四海風塵暗乆¶
旱三湖水澤乾滿目天雲秋後熟敢題尺牘問¶
平安¶
　　送扇贈趙執中¶
送子扇一搧呼兒書八分相望湖上宅只隔隴¶
頭雲南國多秋熱西風有楚氛庭幃清枕席持¶
此奉殷勤¶
<pb:KR4d0561_SBCK_003-29a>¶
　　寄天章上人兼簡陶菊庄¶
東林花雨滿衣巾文采風流有若人留客看山¶
常滿座開軒臨水逈無塵娟娟烏鵲橋邊月灔¶
灔葡萄甕&KR0187;春朝夕徃來陶博士應拈醉筆賦¶
詩頻¶
　　簡西白長老¶
高情每向詩中見怪事今于病&KR0187;聞舡去逆風¶
牽纜去葦花飛雪暗江濆雁來南國邊聲逺鴉¶
集西林野色曛笑佛袈裟歸檇李秋風塵土自¶
<pb:KR4d0561_SBCK_003-29b>¶
紛紛¶
　　贈費克明知州¶
崑山之石白如玉婁江之水涅不緇試持山水¶
比州牧厥德清白同于斯吳儂賴公父母慈遭¶
時艱危䝉撫綏盡令賣刀買牛犢不失與國充¶
耘耔訟庭無人辨雀角圜扉空鎻生蛛絲獨憐¶
沃土重租賦瘡痍不忍加鞭笞早騎羸馬戴星¶
出晚踏明月歸來遲紛紛公務日不暇烱烱此¶
心天弗欺毎延多士談禮樂頓覺喜色浮鬚眉¶
<pb:KR4d0561_SBCK_003-30a>¶
菁莪方育泮林雨岐麥當茂氷霜時未擬文翁¶
能化蜀已過魯山無紫芝蜚名籍籍動藩府將¶
徹九重天子知¶
　　夏五聞吳門湯君說以書見寄既而茫然¶
　　　九月末因馬吉卿來甫里詢知君説仍¶
　　　居閒詩以代簡¶
不見故人逾六載曽聞書札寄多時浮沉江上¶
知何許淪落天涯有所思老驥未應甘伏櫪驚¶
烏可是别無枝欲過竹所㝷袁粲每望山隂憶¶
<pb:KR4d0561_SBCK_003-30b>¶
戴逵策策秋風桐葉盡凄凄寒雨菊花遲幽懐¶
每日如中酒世事頻年似奕碁一笑相逢期未¶
得邊塵眼滿鬂如絲¶
　　送愚隠長老主萬夀寺¶
戎馬廢六籍三乗亦多魔中流矻砥柱猶能障¶
頺波吾師雪卧乆王公礼為模說法繼禪月珠¶
林雨曼陀弘開甘露門諸根並漸摩一鼔氣復¶
作天龍衞烟蘿秋空雲霧開佛日光輝多¶
　　題林泉雅趣圖贈杜玉泉¶
<pb:KR4d0561_SBCK_003-31a>¶
泉翁愛山如愛客到䖏好山皆莫逆脚根不涴¶
京洛塵面紋長帶煙霞色奚童抱琹翁曳履長¶
日山中看山水萬松清籟響如絃滿地白雪吹¶
不起桂風蘿月秋復春野花幽鳥情相親巢由¶
相去數千年黄綺以來能幾人山顛水涯風物¶
美都在我翁詩巻裡莊周夢蝶蝶夢周覽是圖¶
者同天㳺¶
　　寄屈時中諸友¶
白蠡塘南烟水村伊人辟世若桃源家家雞黍¶
<pb:KR4d0561_SBCK_003-31b>¶
留賔客夜夜熊丸教子孫慈竹叢深冬笋出野¶
梅根暖早花繁扁舟一夕乗清興我亦來敲月¶
下門¶
　　逢鄉僧昱東明¶
他鄉逢着故鄉人叙舊情如骨肉親猶喜吾兄¶
存兩子俱從釋氏究三身煩君為寄平安信道¶
我今居寂寞濵何日浮杯來甫里寒汀燈火話¶
酸辛¶
　　梅子玉董版築于杭城别去日乆區區思¶
<pb:KR4d0561_SBCK_003-32a>¶
　　　懷作此以寄¶
錢塘江上石頭城鍤畚如雲杵雨聲兩袖西風¶
騎馬立五更殘月聴雞鳴銀缾犒酒平章喜金¶
鼔還州父老迎力盡東南非一日政須遺愛撫¶
孤㷀¶
　　奉寄楊鉄崖先生¶
光範門前三上書先生曽為發長吁画橋楊栁¶
藏書屋鉄笛梅花落酒壺偶遇故人論北海相¶
思一夜夢西湖由來海内誇長句問寄浮家野¶
<pb:KR4d0561_SBCK_003-32b>¶
老無¶
　　寄題悅堂長老城南小隱絶句五首¶
為愛城南水竹幽高人結屋近滄洲南園十畆¶
蹲鴟熟足擬人間萬户侯¶
門前流水與江通屋上青山與画同文武衣冠¶
來聴法紺園長繋玉花驄¶
象龍入室動成行燕雀随人亦自忙白髪老禪¶
揮玉麈袈裟猶帶御爐香¶
屋頭新植青松樹池上重栽白藕花元亮孤舟¶
<pb:KR4d0561_SBCK_003-33a>¶
靈運屐不妨來與共煙霞¶
客來多是一宿覺我亦幸有三生縁扁舟過門¶
清夜裡烏几燒香繡佛前¶
　　題淵明采菊圖¶
一官棄如屣三徑今來歸言采東籬菊如彼西¶
山薇秫田未熟壼無酒白衣携來恰重九今年¶
不識是何年且爲黄花開笑口非無小窓膝可¶
容花前一笑樽已空衰顔得酒借春色霜染樹¶
頭秋葉紅先生之貧人共惜先生之心人莫識¶
<pb:KR4d0561_SBCK_003-33b>¶
大厦難將一木支逃入醉鄉聊自適¶
　　玉山邀至同里法喜寺飲别是夕酒醒夢¶
　　　囘宿雨初霽月明可喜即景賦詩兼寫¶
　　　送别之意¶
風吹雨脚斷月到天心明孤鶴有清夢荒雞非¶
&KR0086;聲南浦明朝别西湖幾日程棹歌人正苦莫¶
上石頭城¶
　　寄愚隠長老¶
别後逢人説北山吳門第一古禪闗江湖缾錫¶
<pb:KR4d0561_SBCK_003-34a>¶
多依倚文武衣冠悉徃還鉄騎解鞍祇樹下金¶
魚換酒雨花間最憐丈室雙童子捧茗燒香不¶
暫閑¶
　　寄虎丘居中長老¶
初春舡過百花洲不謁閭丘謁虎丘古徑入門¶
蒼蘚合新城繞樹翠山嵐遊方每學僧行脚聴¶
法當随石㸃頭更覔西菴修竹裡寒泉一酌薦¶
前修¶
　　和玉山排悶¶
<pb:KR4d0561_SBCK_003-34b>¶
寒窓誦君詩字字黄絹婦嗟君遭屯邅蛇虎嚇¶
前後毅然能忍性不矯亦不揉黄金本何物一¶
任化烏有胸中耿耿在依舊冲牛斗大兒萬户¶
侯金印已懸肘小兒未强仕詩禮方授受兩娥¶
遽奔月星橋吠天狗更憐鳯臺女先亦辭父母¶
君能悟空幻視世等塵垢哦詩作㳺戯一日凡¶
幾首開樽飲詞客錦綉從醉嘔愛賢眼常青垂¶
老髪仍黝逆境雖滿前百戰喜不負憧憧彼貧¶
夫富貴爭進取力强可拔山勢熱可炙手美新¶
<pb:KR4d0561_SBCK_003-35a>¶
皆揚雄託孤誰杵臼龍為堅白論衍事雌黄口¶
何如玉山人不失素所守愚也比方臯識馬忘¶
牝牡傾盖即相知論文誠耐乆嵗寒松柏心先¶
零愧蒲栁鄊來九折坂此日一杯酒豪吟鬼神¶
泣醉筆蛟蛇走萬事付忘言太山同培塿¶
　　焦任道欲過夀上人山庄并與僕相見前¶
　　　期以詩相貽傳和之邀僕同賦¶
舊說君家有墨庄新詩今見墨雲香閑來林下¶
㝷緇侣當為墻頭喚索郎邊境日來西冦近滄¶
<pb:KR4d0561_SBCK_003-35b>¶
江歳晏北風涼先生素識融公嬾莫怪而今不¶
下床¶
　　再和韵寄趙彦深¶
平原公子午橋庄草木當年雨露香桂樹不嫌¶
招隠士桃花應喜識漁郎錦茵醉酒冬宵煖水¶
檻垂綸夏月涼我亦欲招横玉去為君三弄據¶
胡床¶
　　次韵寄杜玉泉昆仲¶
授書不逢黄石公采藥不遇龎眉翁杜陵名家¶
<pb:KR4d0561_SBCK_003-36a>¶
好賔客客&KR0322;來曵梅花風德㢤若人氣冲融渙¶
然釋我心怔冲張燈為展風月宴坐客搃開氷¶
雪容火螢熒煌吐星斗金鰲贔屭移方蓬高年¶
垂及絳縣老合歡要䇿青州功唾壺玉缺擊如¶
意臂鞲珠脫携謌童航船浪翻翠袖&KR0668;笑絶如¶
舉驪山烽紫雲一曲歌未了陽烏飛出扶桒東¶
明朝仲氏復迎客百花潭邊收釣筒長魚斫膾¶
白于雪葡萄新釀青如空高堂坐擁肉屏煖寒¶
士無復鳴秋蛩溪山相映色俱喜塤箎迭奏情¶
<pb:KR4d0561_SBCK_003-36b>¶
無窮老夫生長近吳下所恨白首方遊從頻年¶
坐我塗炭苦此日置身仙子宫已令沉湎恣為¶
樂尚論古人客折衷賦歸既無田種秫獨醒敢¶
誇衣集蓉啣杯樂聖非易得良辰美景真難逢¶
論交不以車笠異忘形且喜禖期同咄彼貪夫¶
逐名利何異糞壤蜣螂䖝蛮爭觸戰更堪笑要¶
于蝸角稱蚕叢邊隅風塵莽浩浩天門烟霧深¶
重重世云酒為知己飲可不罄尔琉璃鍾扁舟¶
徃還渡吳淞泗橋且喜春潮通興來徑去造竹¶
<pb:KR4d0561_SBCK_003-37a>¶
所碧灣樹下維孤篷祗慚詩債償未了毛頴爲¶
我長匆匆此詩&KR0147;紀前日事此韵乃和前年冬¶
分柑細君與說項眉案坐對如梁鴻¶
　　碧雲山房分韵得簷字¶
古寺雲林静春宵風雨兼阿師如&KR1183;逺有酒醑¶
陶潛海味分苔脯園蔬摘韮尖金蕉傳四座銀¶
竹瀉層檐談辨情相洽醺酣意轉欣燭長紅未¶
盡缾罄緑頻添小令皆毛舉新題各口占酒懐¶
雖曠蕩詩律自清嚴浪雪翻茶鼎香烟繞竹簾¶
<pb:KR4d0561_SBCK_003-37b>¶
偶論蝸國戰因笑楚人鉗老去甘藏拙閑來得¶
養恬青松知此意相對一掀髯¶
　　雨夜懐朱澤民¶
一天風雨夜漫漫獨為先生發永歎杜甫數椽¶
茅屋破鄭䖍三絶坐寒氊鶯花紫禁囘頭夢烟¶
樹青山抱膝看最憶舊遊諸閣老别來零落漢¶
衣冠¶
　　和邹弘道諸公遊磧沙寺¶
錢塘形勝接蘇湖風物于今入戰圖獨尔磧沙¶
<pb:KR4d0561_SBCK_003-38a>¶
仍似舊諸公杯酒不相孤逺山雲歛千&KR0528;出幽¶
樹春來百鳥呼白髪老僧盤膝坐笑看車馬陟¶
危途¶
　　次韵寄路以道¶
笑將簪紱棄如泥出郭移家住水西芳草喜人¶
車轍少逺山齊我屋簷低門前古樹慈烏集梁¶
上新巢乳燕飛更喜東橋僧舎好桃花多似武¶
陵溪¶
　　送居南山還嘉禾¶
<pb:KR4d0561_SBCK_003-38b>¶
檇李亭前水接天楊侯曽此洗龍泉道傍已伐¶
將軍樹湖上今題書畵舡滄海揚塵知幾度黄¶
楊厄閏又今年因君與說戈干苦相送臨&KR0302;一¶
愴然¶
　　題李白月下泛舟圖¶
青蠅觸起脫靴時飛燕嗔人鳯亦疑杯酒佯狂¶
江海上此心惟有月明知¶
　　七月二日過益上人問疾因過路以道山¶
　　　人家飲酒樂甚詩以謝之¶
<pb:KR4d0561_SBCK_003-39a>¶
新秋去謁病維摩因與山人醉薜蘿頭戴鶡冠¶
堪入畵手鳴漁鼔更能歌竹邊亭子清風細壁¶
上詩篇好客多從此徃來溪路熟扁舟乗興數¶
相過¶
　　和梅同知遷秩二首¶
我愛朱絲絃其音淡如平為人滌邪穢妙理通¶
神明良工繋錦瑟選練亦已精移柱喜更張白¶
雲風冷泠¶
我愛青銅鏡炯如秋月圓為人别妍媸毫髪俱¶
<pb:KR4d0561_SBCK_003-39b>¶
了然纎塵不受汙光輝人共憐政須重拂拭玉¶
臺更高懸¶
　　窈窕誰家女和卜思賢韵¶
窈窕誰家女依稀慕璚樹向來適良人門户比¶
房杜今年遘疾難飄零太行路風雨道滂沱不¶
失春態度珠簾十二樓燕子忍辭去合歡㑹有¶
時無勞嘆遲莫¶
　　次韵寄呈謝杭州¶
金湯險據鳯凰山日月遥瞻虎豹闗每見題詩¶
<pb:KR4d0561_SBCK_003-40a>¶
懐故舊也知為政有餘閑慈幃一飯雙魚美衙¶
鼔三搥五馬還細說平章親更喜黄金横帶綵¶
衣班¶
　　中秋日玉山頋仲瑛邀翟明府份陸良貴¶
　　　仁秦文仲約等十人飲金粟上酒酣賦¶
　　　詩各成一首¶
憶昔避戎馬放櫂來北山相逢適中秋展席解¶
愁顔安知復今夕喜讌集羣賢烽烟雖未息眼¶
底喜不見華月出松杪靈飈散天香主稱死便¶
<pb:KR4d0561_SBCK_003-40b>¶
埋荷鍤童在傍酒酣各哦詩其樂勝鐘皷柱頭¶
老令威為作八風舞人生不飲酒杯盂空匶前¶
寥寥&KR0190;千載孰與劉伶賢¶
　　贈章彦復省掾¶
相約覧秋色松江來小舟留人十日雨洗耳百¶
花洲祖逖鞭方著張良箸欲籌吾廬吾自愛霜¶
菊晚香幽¶
　　偕愚隠長老重過玉山草堂次文中韵¶
中秋醉眠金粟堆重陽又捧菊花杯欲從南郭¶
<pb:KR4d0561_SBCK_003-41a>¶
隐几卧為約北山禪老來松下低頭拜竒石竹¶
邊随意坐蒼苔林風磵月足佳趣安知世有黄¶
金臺¶
　　簡嘉興天寕寺西白長老¶
五月中旬喜報書客來兼得問何如天花亂雨¶
袈裟地祗樹重栽瓦礫墟風月三生情分在烟¶
波百里信音疎高秋且喜吳田熟說法開堂響¶
木魚¶
　　玉山席上分韵得對字¶
<pb:KR4d0561_SBCK_003-41b>¶
勞生紛如蟻出没兹大塊達人獨超然逍遥物¶
之外秋高天氣清喜此良燕㑹蹇予顦顇客亦¶
忝文詩軰黄花有佳色青山若賔對飲者醉如¶
泥不飲亦慶快卓彼浮屠師入俗無罣碍笑指¶
空中雲非觸亦非背絶倒草堂翁東壁珊瑚碎¶
　　輓華亭吕輔之(横溪居士<折 t="33"/>諱良佐號)¶
屢却&KR0697;車不赴官黄金多用恤饑寒銘槐西墅¶
雲林屋釣竹前溪雪浪灘王烈能平鄉里訟龎¶
公獨遺子孫安只今海内文章伯多憶賔筵禮¶
<pb:KR4d0561_SBCK_003-42a>¶
&KR0190;寛¶
　　&KR0009;郭羲仲¶
霜骨稜稜七尺軀昻然獨鶴睨羣雏門前問字¶
人携酒舶上求詩客送珠山色隔溪雲縹緲梅¶
花繞屋雪糢糊别來歲晚遥相憶愁絶荒郊夜¶
月孤¶
　　題玉山移舟月夜過客舎忽聞側室之訃¶
　　　即留别一首而去别後韵和以訂重來¶
　　　之約¶
<pb:KR4d0561_SBCK_003-42b>¶
畵舡月下過江村客舎荒涼笑語溫忽報緑珠¶
飛堕地輕如玉斗碎鴻門蘭臺乆絶行雲夢蒿¶
里聊傾酧月樽携客東橋重問竹柴門當為掃¶
苔痕¶
　　代簡牛彦伊¶
客來為報平安信知在長洲茂苑間借榻眠雲¶
僧舎静舉盃邀月客窓寒無家且喜身長健玩¶
世何妨髪已班三度梅花曽寄否思君長倚馬¶
鞍山¶
<pb:KR4d0561_SBCK_003-43a>¶
　　題王景逸所藏瘦馬圖¶
將軍百戰自封侯老病誰憐玉腕騮皮肉瘦來¶
渾見骨精神滅盡只垂頭長鳴落日青山下獨¶
立西風白草秋猶勝駱駝三萬匹都随&KR0062;士死¶
炎州¶
　　寄張彦復¶
蘭省歸來日未斜閉門塵静似山家教兒楷字¶
謄書藳遺客生絹寫墨花太伯祠前人走馬姑¶
蘇城上樹棲鴉知君觸䖏多懐古忍聴吳趋唱¶
<pb:KR4d0561_SBCK_003-43b>¶
小娃¶
　　和馬吉卿韵寄開天啟長老¶
西望天峰百餘里高僧何日共遊居談禪丈室¶
揮松麈塵&KR1231;長扁聴木魚萬&KR0676;秋聲饑虎嘯一¶
池雲氣老龍嘘更㝷香徑靈岩下與子聊乗下¶
澤車¶
　　贈趙善良¶
清江濯足坐中洲自喜身如不繫舟槐國功名¶
前日夢玉京&KR0012;負少年遊每邀田父同雞黍已¶
<pb:KR4d0561_SBCK_003-44a>¶
學山人製鹿裘醉後劇談今古事面如頳玉語¶
如流¶
　　贈華子强父子¶
晚涼池舘藕花洲郎罷呼兒放綵舟老膝尚容¶
文度坐佳賔多與阿戎遊長腰米飯猶珍饌五¶
色萊衣勝綺裘莫笑東家人誶語由來涇渭不¶
同流¶
　　答盛彦英¶
愛君楓落吳江句有客相期放剡舟滿眼雞䖝¶
<pb:KR4d0561_SBCK_003-44b>¶
從得失&KR0111;形鵬鷃共遨遊秋来江上鱸堪鮓歳¶
晚山中貉可裘如此幽居良不&KR0086;比隣况復有¶
詩流¶
　　答惠上人¶
鍊得身形癯如鶴江湖杯渡㨗于舟湖邊舊宅¶
適歸隱吳下諸山今卧遊學道已知磚作鏡上¶
詩更悟冶為裘曺劉沈謝何淪落風月平分支¶
遁流¶
　　答崔彦麟¶
<pb:KR4d0561_SBCK_003-45a>¶
老夫衰&KR0180;慙無學年少才華羡李舟好覔靈槎¶
天上去莫攀仙桂月中遊踞床我欲來吹笛換¶
酒君當為解裘早喜今年秋至早涼生六月火¶
西流¶
　　自述¶
少年學士俱瀛洲老大浮家惟葉舟每憐古調¶
少人聴幸得新知如舊遊四海風塵桃竹杖十¶
年霜雪木棉裘迩來同飲太湖水最喜白鷗非俗¶
流¶
<pb:KR4d0561_SBCK_003-45b>¶
　　過吳江三高祠¶
三高祠前秋水波客來弔古悲且歌季鷹魯望¶
桑梓敬蠡也籩豆理則那生為越人身向越百¶
計吞吳吳乃滅直憂烏喙將無情兎死狗烹肝¶
腦裂飄然携家湖海遊捧心人與同扁舟越人¶
誇功鑄金像于吳孰曰非仇讎行裝重寶乆弥¶
厚清高之風絶何有奉甞堪笑木腸兒忍覩荒¶
臺麋鹿走江風蕭蕭楓葉寒扣舷折我青琅玕¶
靈胥怒挾海潮起殷若雷鳴過雪灘¶
<pb:KR4d0561_SBCK_003-46a>¶
　　寄偰知州兼簡蔡教授¶
使君心似婁江水霜落秋高清復清田野但知¶
畊穫喜閭閻不識呌囂聲背山舘舎雲連屋通¶
海漕渠潮入城公退應㝷蔡文學投壺置酒適¶
閒情¶
　　病中夢徐伯樞戴時中見過既而伯樞惠¶
　　　詩次韵答之¶
病來呼酒當神楼又得牽絲作釣鈎堪笑生為¶
窮谷叟何妨死作醉鄉侯四壁西風茅屋冷一¶
<pb:KR4d0561_SBCK_003-46b>¶
簾疎雨桂花秋山童浄掃門前路數日頻迎李¶
郭舟¶
　　中秋日觀朱道明自壽之詩次韵言懷并¶
　　　紀燕集¶
兵戈驅廹十餘年此夕珠歌翠舞間出瓮葡萄¶
盃灔灔盤鈴傀儡錦班班達人不惜千金費浮¶
世能逢幾日閑月裡嫦娥應笑我也將華髪對¶
嬌鬟¶
　　追和侯良齋秋懷四首¶
<pb:KR4d0561_SBCK_003-47a>¶
寸絲欲補袞龍衣歲月蹉跎素願違身老江湖¶
心未已夢遊京洛覺還非蕭蕭木落青山瘦浩¶
浩西風曰雁稀慚愧太湖清似鏡照人雙鬂短¶
垂絲¶
出入都無騎從随杖藜于我頗相宜詩成每得¶
江山助酒病還將麯糵醫杜甫眼前茅屋在陶¶
潜心事菊花知朝來兩袖西風泪遥為鄉人洒¶
　籬¶
世事無涯生有涯逍遥誰得似南華&KR0027;巢近傍¶
<pb:KR4d0561_SBCK_003-47b>¶
三江水鷗侣平分半席沙稚子學書収柿葉老妻¶
添絮採蘆花客來且共藜床坐莫說金張許史¶
家¶
垂蘿曲磴轉攀縁挑酒笻枝不挂錢白石路傍¶
如虎踞青松磵&KR1284;作龍眠一盃且咏重陽日二¶
頃何須負郭田風景不殊陵谷異丹心雪髪兩¶
堪憐¶
　　六柳庄為沈太守作¶
彭澤五株柳清風千載餘頋予心乃心修名難¶
<pb:KR4d0561_SBCK_003-48a>¶
與俱所以樹六柳于焉結吾廬門前有流水樹¶
下堪釣魚我柳已成隂豈不懐歸兮人生一趋¶
舎世事紛萬殊善學柳下惠風雨慎攸居繼跡¶
子陶子亦曰姑徐徐誰其知此心南山黙如愚¶
　　九月八日朱原道席上作¶
主人預燕重陽客我老重逢癸夘年醉把黄花¶
簪席㡌笑携紅袖棹觥舡洞庭山色軒窓外震¶
澤波光几席間不用登臨勞騎從恍如蓬島羣¶
醉羣仙¶
<pb:KR4d0561_SBCK_003-48b>¶
　　為吳中行題画¶
老樹骨立偃蹇秋山氣勢崔嵬閑却一江風月¶
扁舟釣罷歸來¶
　　次韵答班仲英¶
客僧留客古禪宫湯茗爐薫對菊叢佛法不随¶
塵世变鄉心猶與故人同一林紅樹含疎雨半¶
壁青天截斷虹早晚相㝷東海上扁舟相贈落¶
潮風¶
　　題春江獨釣圖¶
<pb:KR4d0561_SBCK_003-49a>¶
江碧山青雨過時輕烟漠漠樹離離白頭吕望¶
鷹揚去獨釣滄洲是阿誰¶
　　過崑山王御史墓(宣和進士第紹興初上<折 t="33"/>宋御史王褒字彦先登)¶
(野堂所著有春秋集傳等書行于世墓<折 t="33"/>疏論十&KR0102;切中時病後告老居崑山逸)¶
(友人殷孝章以其事索書故有是作<折 t="33"/>在州南乆廢之餘賴知州偰公復之)¶
先生逸野堂何在仰止崑山有所思麟史立言¶
三傳外廌冠遺直中興時一坏難朽孤忠骨十¶
&KR0102;猶存蹇諤辭過客下車翁仲立共看重樹墓¶
前碑¶
<pb:KR4d0561_SBCK_003-49b>¶
　　簡金君玉¶
峩峩洞庭山宛在水中央山風西北來微帶橘¶
柚香吾友山中居一别今十霜題橘宜有書鴻¶
雁日南来翔老懷多感慨烟火生肺腸作詩報¶
君知湖山逈相望¶
　　聞杜玉泉臥疾以詩代簡¶
聞君臥讀床頭易世事更新恐未知一國山林¶
包錦綉五湖烟水照旌旗天寒日暮人相憶冬¶
至陽生歲又移江柳鵝黄春艸綠幽㝷當不負¶
<pb:KR4d0561_SBCK_003-50a>¶
前期¶
　　次韵沈啟之宴飲¶
栢酒春三日梅花信有風赴君雞黍約醉我鹿¶
皮翁凍雪山頭白晴雲海上紅天高不可問吾¶
道未應窮¶
　　贈慶别駕¶
台州别駕不之官烟水孤村共歲寒偶有濁醪¶
留晚酌旋挑生菜簇春盤三年鄰里通家好四¶
海兵戈行路難且喜門前金色柳東風堪作画¶
<pb:KR4d0561_SBCK_003-50b>¶
圖看¶
　　送人妾為妮¶
燕子樓中别綺疏象王宫裡學真如秋波獨注¶
蓮花漏春筍頻翻貝葉書十二雲峰無復夢三¶
千沙界本來虚散花天女長圍繞觀色觀空樂¶
有餘¶
　　路義道見訪示詩言懐予次韵一首¶
書畵舡來城郭外客窓春在雨雲中一違談笑¶
經年乆又得壺觴此日同江水照人清似鏡山¶
<pb:KR4d0561_SBCK_003-51a>¶
頭戴雪白如翁新詩属和題青竹几杖相随許¶
阿戎¶
　　次鄭啓南縣丞出郊¶
出郭問農事哦詩思不羣犁鉏江上雨桒麥隴¶
頭雲馴雉行相逐雄鳩語更聞野翁相勞苦飛¶
葢倚晴曛¶
　　上元夜賦雪¶
此夕何夕風作威急雪打我白板扉大如鵠鶴¶
小鷗鷺乗風作陣横空飛老夫起坐驚且喜窓¶
<pb:KR4d0561_SBCK_003-51b>¶
隙壁罅皆珠璣鄰家兒女時未寢看與燈月爭¶
光輝夜深人静燈燭滅宻掩姮娥爛銀闕恍如¶
太極未分時混沌之天無日月須臾忽聴簷竹¶
折驚動老夫方寸鉄直憂壓倒湖上山連我&KR0027;¶
巢化魚鱉老&KR0027;縮頸牛衣中夜長如歲心冲冲¶
鄰家雞嗸三催曉發燭龍飛出扶桒東口啣火¶
珠光燄紅萬國一照春融融客懐愁與雪俱釋¶
青山依舊撑虚空¶
　　吳門訪路義道和古詩二首¶
<pb:KR4d0561_SBCK_003-52a>¶
客來上元夜筠軒照晴雪對雪飲流霞敲氷煑¶
團月誦君詩數篇忘我衣百結一笑看梅花餘¶
事不復說¶
　　其二¶
新年到城市憂思喜一雪復覩漢官儀仍書王¶
正月蘇州古名郡刺史得元結老我愚溪翁無¶
勞捕蛇說¶
　　贈楊君濟縣丞¶
我思崑山鉏白雲高軒訪我麋鹿羣我今長洲¶
<pb:KR4d0561_SBCK_003-52b>¶
¶
釣明月君復過此寂寞濵感君相知式相好與¶
君談笑開懐抱坐分半席白鷗沙滿目青山浄¶
如掃社公雨晴春風作&KR0086;村北村南杏花落勸¶
農來徃杏花村雞犬不驚田舎樂君歸哦松坐¶
松隂我舟更入菰蒲深釣鈎無餌勿語人但說¶
烟波無處㝷¶
　　寄蕭舜卿兼簡虎丘寧居中長老時蕭年¶
　　　八十三矣¶
愛尔鄰居虎丘寺劍池磐石好林泉一門父子¶
<pb:KR4d0561_SBCK_003-53a>¶
頭如雪十載兵戈命在天故國青山還歴歴春¶
風芳草有芊芊生公㑹有招賢意我亦来從種¶
白蓮¶
　　達至善自錢塘過訪㑹徐伯樞昆仲諸友¶
　　　小酌以少陵春日鶯啼脩竹&KR0187;分韵得¶
　　　日字¶
兼旬苦隂雨堦蘚青入室良朋遠方來一&KR0015;百¶
憂失濶别十載餘艱虞難盡述喜聞戎馬間猶¶
得用儒術間関脫虎口壮志曽不屈歸來西湖¶
<pb:KR4d0561_SBCK_003-53b>¶
上飲水獨食蜜吳中舊親知生存百無一&KR0027;巢¶
酒盈樽聊以永今日兩兒聆話言諸孫亦繞膝¶
殷勤問生理為我長太息干戈紛滿眼世事暗¶
如漆願言慎所之于焉保貞吉¶
　　雪舟詩為王照磨作¶
雪中傲吏乗孤舟千載復見王子猷吾知君欲¶
記高興君聴我言當㸃頭男兒胸中有兵甲筆¶
&KR1284;滔滔水三峽正須擊檝誓中流雪外蓬婆爭¶
蹴踏長驅夜入懸瓠城指麾鵞鴨混軍聲生擒¶
<pb:KR4d0561_SBCK_003-54a>¶
逆豎取金印江梅却㝷鷗鷺盟¶
　　和沈啓之早春書懐¶
水光山色浄無塵滿眼東風景物新繭栗犢眠¶
芳草地木蘭舡繫緑楊津莫嫌頭上髼鬆雪且¶
盡杯中㶑灔春鶴自乗軒鳥自好滄洲鷗鷺與¶
情親¶
　　簡錢仁山¶
一榻青苔對雪五湖春水流斯欲遣長湏覔酒¶
先拈秃筆題詩¶
<pb:KR4d0561_SBCK_003-54b>¶
　　二月七日和徐伯樞排悶一首¶
人生百年能幾何有酒快酌金叵羅已有蓬髩¶
㸃蒼雪莫待桒田变白波東風花外鵲聲喜落¶
日城頭烏尾訛君詩到手客在坐擊節聴我玲¶
瓏歌¶
　　伯樞以啟之韵作詩見贈復答一首¶
蕭齋孤坐席凝塵喜得君詩字字新四海交遊¶
期管鮑一家兄弟比椿津多情燕子重來日絶¶
色桃花不負春愧我少年書劍在白頭無復報¶
<pb:KR4d0561_SBCK_003-55a>¶
君親¶
　　贈星術王逵夫¶
虞廷命官非不多暦象必先羲曁和羲和年去¶
數千載名與列宿俱嵯峨先生本學羲和氏聊¶
尔談星隱吳市二十八宿緯五經上係天時下¶
人事先生為人推吉凶一天星斗羅心胸河圖¶
洛書造化窟妙理貫徹精靈通齋居垂簾坐終¶
日金鴨野蘭烟&KR0513;碧客車載酒來問情先生舌¶
端飛霹靂每將忠孝語臣子不惜忠言逆人耳¶
<pb:KR4d0561_SBCK_003-55b>¶
天降灾祥本在人人能轉移天亦喜君不宋君¶
三善言熒惑退三舎天人果相孚大咎亦可謝¶
又不見韓退之命在斗牛坐在箕遭讒受謗能¶
自知怡然高咏三星詩吾儕此理或未析請從¶
先生考星暦¶
　　和郜彦清州判莫春寓僧舎三首¶
治最功成解印歸春風綠髪未應稀如何拄笏¶
禪床下閑看孤雲倦鳥飛¶
沈水香銷午篆烟僧房聊借石床眠多羅樹上¶
<pb:KR4d0561_SBCK_003-56a>¶
頻伽語絶勝天津聴杜鵑¶
篋藏湘帙沁雲香手閱金經掩竹房門外不知¶
春早晚綠隂滿地日初長¶
　　雨中寄友¶
春風冷凄凄烟雨晝溟溟相望隔重湖幽事頗¶
闗情頼有小吳牋可以寫心聲心聲寫難盡况¶
無雁南征出門泥没膝恨不生羽翎隔窓兩黄¶
鳥花問語嚶嚶頺然枕書卧一榻莓苔青¶
<pb:KR4d0561_SBCK_003-56b>¶
¶
&KR0027;巢藁&KR0195;之三終¶
<pb:KR4d0561_SBCK_003-57a>¶
