# -*- mode: mandoku-view; -*-
#+TITLE: 龜巢藁
#+DATE: 2015-09-12 01:23:46.705475
#+PROPERTY: ID KR4d0561
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB12n0781-001龜巢藁-卷之一.
<pb:KR4d0561_SBCK_001-1a>¶
龜巢藁&KR0195;之一　賦𩔖¶
　　弔豫讓賦(併序)¶
　予讀史遷刺客傳閔豫讓亦厠於荆軻之列¶
　　也故作賦以弔之¶
嗟忠臣與義士兮何正氣之烈烈匪死生而抑¶
志兮豈存亡以改節仰豫子之炳炳兮復故主¶
之所讎感知己以滅身兮雖九死其何尤欲潛¶
名以匿姓兮乃絶踪而滅迹爰漆身而吞炭兮¶
雖家人而不識前詐刑以塗厠兮後伏橋而褰¶
<pb:KR4d0561_SBCK_001-1b>¶
衣雖匕首之不利兮惟趙孟之不&KR0111;彼友不諒¶
厥志兮哀其生之自苦曰汝才而臣之兮必近¶
幸而釋汝計何逞而不行兮欲何求而不遂胡¶
戕形以毁質兮乃前䟦而後疐伊賢哲之&KR0192;志¶
兮固始終而不渝既指生以爲誓兮肯中道而¶
攺途身雖朽而無怨兮義不可以暫𩀌聲雖喑¶
而不頋兮行不可以少𧇊信所爲之孔艱&KR0006;&KR0111;¶
所謀之不長将愧人臣之不忠&KR0006;遑恤予身之¶
見傷茍委質而求殺&KR0006;乃吾心之已貳仇不足¶
<pb:KR4d0561_SBCK_001-2a>¶
以報趙&KR0006;徳不信于酬志念智氏之知己&KR0006;廼¶
國士而遇予忽反君以事讎&KR0006;殆犬豕之弗如¶
嗟夫子之言行&KR0006;與日月而争光遡千載之遼¶
遼&KR0006;紛郁郁其遺芳何太史之不可考信&KR0006;列¶
彼名于刺客夫豈碌碌之燕荆&KR0006;豈區區之軹¶
聶士有沽譽而作善&KR0006;有邀利以行義茍有為¶
而為之&KR0006;雖似真而寔偽彼知瑶之既殱&KR0006;及¶
智宗之既夷夫子之身無所託&KR0006;夫子之心為¶
可知乃抗節而効死&KR0006;豈攘名而踏利彼太史¶
<pb:KR4d0561_SBCK_001-2b>¶
之載筆兮胡不彰而反盖自古孰不有死&KR0006;貴¶
委命之得所諒夫子非匹夫之勇&KR0006;宜君子之¶
所與雖笑貎之不可得&KR0006;氣凜凛其猶生撫遺¶
史而歌吊兮表夫子之忠貞亂曰松柏之剛有¶
時折兮金石之堅有時裂&KR0006;維忠惟義効斯竭¶
&KR0006;匪頋匪慮終吾節&KR0006;烈烈豫子勇且决&KR0006;獲¶
正而斃復何説&KR0006;不有君子疇發越兮千古萬¶
古祗刺客&KR0006;¶
　　復賦¶
<pb:KR4d0561_SBCK_001-3a>¶
隂陽消長之理無徃不返盖一闔而一闢者也¶
夫斡流推旋無端無始此天道之所以立也當¶
其玉衡建子金鐘調律而㣲陽之脉已騐葭灰¶
於緹室也夫剥窮上而反下則其象已具于食¶
碩果之不食而七日之始旋盖其幾動于日至¶
之日也吾嘗觀雷在地中之象而得其説夫雷¶
陽也地陰也壮陰閉於九野而潜陽昭于窮泉¶
則造化之至理生生而不息者也且萬物既老¶
于坤而萌芽于復盖惧春生之不蕃故以飬以¶
<pb:KR4d0561_SBCK_001-3b>¶
藏之甚宻也然必自掩身而齋戒禁嗜慾于聲¶
色于以待陰陽之初定存萬感于一寂也况乎¶
無疾無咎而利有攸徃寔幸聖人幸君子之道¶
長于是乎陽扶而陰抑者也然則復其見天地¶
之心㣲至誠者亦孰得而識也且天地理之復¶
固有其常而人心之復亦不可逆故夫𢙣極必¶
善亂極必寜柔極必剛晦極必明盖以天生斯¶
人靈于萬物者也若夫迷而未逺乃能遄返則¶
若醉而得醒夢之得覺譬如夜氣之清不受乎¶
<pb:KR4d0561_SBCK_001-4a>¶
旦晝之牿也信能獲其萌于隐㣲之際則朝乾¶
夕惕以全君子修身之大節也凛乎其頻復之¶
厲裕乎其休復之吉也卓乎其獨復之勇厚乎¶
其敦復之實也赧乎其迷復之凶必自强而不¶
自孽者也夫惟顔子其殆庶㡬因從事于克復¶
而得善則服膺而弗失者也盖其明以察幾剛¶
以致决故優優乎入聖人之室也彼聖此愚均¶
是人耳増予心之恧也君子則齊其心而不敢¶
放則善端綿綿而不&KR0376;也然則欲遏人欲而反¶
<pb:KR4d0561_SBCK_001-4b>¶
天理亦唯謹獨之念而幾㣲之不忽也¶
　　斥鷃賦¶
維二氣之妙凝播庶類于羣生嗟斥鷃之至微¶
亦禀氣而載形其薄質之輕儇無華采之煥明¶
味不登于𪔂姐羽不用于旗旌既無虞于罘網¶
又何慮于弋矰于是庭除之際藩籬之下匪乗¶
而遊繄匹而䖏决然而躍蹌然而起物莫能害¶
樂得其所匪荣菑繄匪薄榛莽茍可投迹鼓翼¶
斯舉匪陋麻菽匪羡稷黍茍可充食俯沬斯取¶
<pb:KR4d0561_SBCK_001-5a>¶
夫其委命而足順理而安欲無所縱樂無所盤¶
不用賄而致焚不藏珍以取患不飾身以賈禍¶
不懐音而見殘静若守而有待動若倦而知還¶
雖形㣲而䖏僻任此生之自然彼其魯雞之闘¶
胡鷹之勢介距在身絛鏇在體鸚鵡能言而入¶
籠孔雀飾外而受制或産&KR0376;垠或生遐裔傷伉¶
儷之相違哀母子之偕逝縱僥存而倖免亦貌¶
&KR0429;而容悴豈非形色之瓌材質之偉為世所用¶
為人所貴諒䖏身之不智終有累于斯世且夫¶
<pb:KR4d0561_SBCK_001-5b>¶
滄溟之&KR0583;醢瓮之雞均一天地復奚累為萬品¶
一區要與之齊維兹斥鷃亦&KR0408;其宜何重何輕¶
何髙何卑小夫之辨又焉能知大人逹&KR0026;夫復¶
奚疑¶
　　承露盤賦¶
粤古漢武乾龍御天身都富貴心慕神仙動出¶
塵之遐想訪妙道之真傳覬長生而乆視與松¶
喬而相後先也爾乃氣𩔖翕從精神感召秘方¶
畢進至人胥造授異術之𤣥機論延年之至寶¶
<pb:KR4d0561_SBCK_001-6a>¶
匪玉其芝匪瑶其草采乾坤之精爽庶可臻于¶
夀考于是烹蜀道之羙銅&KR0462;麗水之良金既噓¶
霆而煽電亦穴陽而治陰築柏梁之崇臺卓天¶
表而嶔崟諒弥髙而弥峻非可計于丈尋觀其¶
矻若雲峯壮如砥柱表斷鰲以立極縣驤龍而¶
行雨窃造化之工巧有鬼神之呵䕶尔乃抗以¶
仙掌冐以金盤詫飈輪之閃閃驚圜規之桓桓¶
騁怪誕于羣姓馳雄偉于千官至人進曰奇功¶
既成吾事巳濟願舉玉趾臨幸其地于是天子¶
<pb:KR4d0561_SBCK_001-6b>¶
乃潄正陽含朝霞屏萬㡬之思慮絶九重之紛¶
華迨夫夜澹氣冲雲銷月皓㴻靈湑于重霄降¶
鮮英于清灝泫泫如飴霏霏如膏不頼乎金丹¶
之錬不屑乎𤣥霜之搗盖自然之嘉瑞真可以¶
後天而不老遂乃屑蜚璚和&KR0270;珠靈腋飲麄穢¶
除神漿未擬醴泉焉如却五味以謝六塵又奚¶
啻石髓之醍醐也既而形超埃&KR0381;體若羽翼趋¶
火不焦沉渊不濡浩&KR0006;如禦寇之御風栩&KR0006;如¶
蒙荘之化蝶盖夙昔之願以遂而求仙之能事¶
<pb:KR4d0561_SBCK_001-7a>¶
畢矣嗟乎吾觀漢武惑于方士既受誣于文成¶
復見欺于五利信荒唐之邪説殆無異于嬴政¶
之世彼其内嗜聲色外窮甲兵任貪天而黷貨¶
用酷吏而滛刑恣盤逰而無度極土木之經营¶
朝苦心而焦思夕疲神而&KR0629;精縱飛仙之有藥¶
復何可以長生觀其建元&KR0004;政赫赫明明罷黜¶
百氏表章六經彌綸治道&KR0224;羅羣英信一代之¶
英主能持盈而守成使其慎厥始終進乎誠明¶
不玩于物不恣于情泊乎其無為澹乎其太清¶
<pb:KR4d0561_SBCK_001-7b>¶
則不必餐玉瀣擢金英䖏方壺登蓬瀛自可以¶
保真而養静享無疆之遐齡是故至聖無欲存¶
順沒寕使漢武欲效唐虞之治胡不刻斯盤于¶
九字之湯銘¶
　　禦寒賦¶
有北鄰客訪于南隣主人曰四序相催暑徃寒¶
来天時既变人事亦攺風霜髙㓗氷雪皚皚敢¶
問諸子将何以禦之哉主人對曰吾用吾計卿¶
用卿䇿請子先陳吾為子説客曰雄楼傑閣&KR0359;¶
<pb:KR4d0561_SBCK_001-8a>¶
閨邃房綺&KR1141;不啓𦘕閣&KR0004;粧紅爐獸炭煦若陽¶
春此予所居之䖏也主人曰予也桑樞竹牖且¶
塞且墐穴地作爐火惟煨燼客曰九醖之設八¶
珍之列炙鶉臇雁炮羔臑鱉聚物夭美咄嗟而¶
𫉬此吾所食之味也主人曰予也蹲鴟可煨桑¶
落可傾一罌之雲復有茗烹客曰狐貉之裘綺¶
紈之服襺以文繡飾以金碧舎舊服新随意所¶
&KR0408;此吾衣服之費也主人曰予也帛以為襦卉¶
以為袴且縫且紉復著以絮客曰重屏既列邃¶
<pb:KR4d0561_SBCK_001-8b>¶
幙且張鎮帷以犀展𦋺在床錦衾綉褥爛其有¶
光粉白黛緑笑言芬芳此吾寝息之安也主人¶
曰予也布衾如雪紙帳如雲縞綦茹藘&KR0147;樂吾¶
貧客哂然而笑曰予居養之異服御非常禦此¶
𨺚冬猶未足當若子之謂其亦踈矣主人曰噫¶
是何言之謬也盈天地間林林而生富&KR0006;則濁¶
窶&KR0006;斯清分定之故孰敢云争子亦為我而不¶
得我欲效子而不能胥樂其有何踈之稱且吾¶
居之而安不計乎室廬之華陋服之而煖不較¶
<pb:KR4d0561_SBCK_001-9a>¶
乎裳衣之麄細嗜之而飽不察乎飲食之精糲¶
寝之而寕不論乎衾禂之鮮敝凡可卒歲何庸¶
侈麗矧予所謂天和者而子固不足與于此子¶
其行焉無汙吾耳客于是&KR0252;然自失黙然無語¶
汗面芒背懐慙而去¶
　　閒居賦¶
夫何予性之耿介&KR0006;與時俗之寡諧築室居于¶
幽僻&KR0006;𩀌喧囂與氛埃繄前修之可慕&KR0006;矧古¶
道之可追何皇皇而無所止&KR0006;乃慮徃而营来¶
<pb:KR4d0561_SBCK_001-9b>¶
羗行止之有時&KR0006;信用舍之有遇視富貴如浮¶
雲&KR0006;豈馳名而䳱利朝吾㳺于道囿&KR0006;夕吾憇¶
于藝圃思衡門之栖遲&KR0006;慕考槃之窮䖏依灌¶
木以結宇&KR0006;引清泉以為池𣗳脩竹姢姢&KR0006;滋¶
幽蘭之猗猗與禽魚而相䖏&KR0006;同欣欣而&KR0111;机¶
既撫松以長嘯&KR0006;復臨流而詠詩列左圖而右¶
史&KR0006;置前琴而後碁春吾蚕以為衣&KR0006;秋吾穫¶
以&KR0111;飢雖遯世而不吾知&KR0006;唯昭質其無𧇊信¶
鵉鵠不可以矰弋&KR0006;豈麒麟之可覊分宜雞鶩¶
<pb:KR4d0561_SBCK_001-10a>¶
之飱&KR0006;任駑馬之交馳延漁樵以論交&KR0006;美田¶
廬以自&KR0408;既不怨而不尤&KR0006;又何喪而何得嗟¶
萬鍾之厚祿&KR0006;暨駟馬之軒車徒睽争而交攫¶
&KR0006;紛緫緫&KR0006;焉如亦孰知信之可立&KR0006;孰知義¶
之可服刓其方以為圓兮操其直以為曲彼恬¶
然以為榮&KR0006;此赧然以為辱諒薫蕕而不相入¶
兮寜&KR0573;予之真獨謇予豈獨好異&KR0006;欲索居而¶
𩀌羣厭流俗之靡靡&KR0006;誠不能和光而同塵景¶
顔氏之屡空&KR0006;乃樂天而知命仰仲憲之蓬桑¶
<pb:KR4d0561_SBCK_001-10b>¶
&KR0006;曰唯貧而非病彼前哲之&KR0375;行&KR0006;羗與道而¶
同符何愚人之汨汨&KR0006;愴乎其若囚拘羞潘岳¶
之䛕佞&KR0006;拜車塵于途側何亦賦此閒居兮乃¶
論士之巧拙雖千載之遼遼兮慨有感于予衷¶
茍非拔俗而髙蹈兮亦何予之能同亂曰時與¶
我兮相違審夫命兮何疑憂人之憂兮𦍑者有¶
時樂吾之樂兮知者其誰¶
　　肺石賦¶
昔聖人之御世兮貴上下之情通𦍑一視以同¶
<pb:KR4d0561_SBCK_001-11a>¶
仁兮曽不廢于困窮民有長以司平兮或榷衡¶
之失中繄窮民之有愬兮阻天関之九重非設¶
法以偕其進兮嗟皇皇其曷從爰置石于王都¶
兮其色肺肝之與同使民立乎其上兮得吐露¶
其情&KR0454;心纍纍乎三日兮斯可見其哀恫士師¶
從而聼其决&KR0006;私一毫之靡容信尺蠖之乆曲¶
兮睹大明之當空脱辛苦于顛崖兮躋春臺之¶
融融乃歸罪于其長兮激凛凛之清風以春生¶
秋殺之道並行兮誰膏澤之敢壅睠兹石之在¶
<pb:KR4d0561_SBCK_001-11b>¶
他山兮亦惟玉之可攻孰徴求于岩穴&KR0006;乃佐¶
治而有功曰厚重而不可轉&KR0006;疑自天而来降¶
薄京口之狼石&KR0006;聚當世之梟雄圖殁都之華¶
石&KR0006;徒媚主于&KR0359;宫𥬇佛廬之盤陀石&KR0006;坐枯¶
禅以談空彼支磯之神怪&KR0006;&KR0408;欺世之盲聾是¶
皆不足以儗倫兮徒雕琢而磨礱惟嘉石之可¶
配&KR0006;並見錄于周公惟皇元之有道兮過成周¶
之治𨺚俗麟趾之信厚兮由上令而下㳟畫衣¶
冠而不犯&KR0006;将比屋之可封無一夫之不𫉬&KR0006;¶
<pb:KR4d0561_SBCK_001-12a>¶
雖肺石其奚庸皥皥乎不知帝力之何有&KR0006;民¶
於變于時雍¶
　　四靈賦(浙江鄉試)¶
聖王御極至治維新修文偃武蹈徳詠仁&KR0013;聲¶
敎于四表畢梯航而来臣𤼵陽春之厚澤布大¶
造之洪㤙何隐不𩔰何憂不欣何疾不瘳何屈¶
不信士鄊道而㳺藝賈去偽而鬻真工務業于¶
堅朴農務力于耕耘極中和之至徳致嘉祥之¶
玄珍維龜維龍維鳳維麟應時畢至以彰聖神¶
<pb:KR4d0561_SBCK_001-12b>¶
乃詠厥事以燿于黎民夫麟之為物其形不𩔖¶
匪麋匪鹿匪虎匪兕廼肉其角乃圓其趾不羣¶
居而旅䖏不䧟穽而罹&KR0328;音既中于鐘律行復¶
合于規矩生草不踐㣲䖝不履原其徳性吁嗟¶
仁矣朝陽之鳳稟質中行九苞表瑞六徳儲祥¶
晨遊紫霧夕飲𤣥霜𤼵文采之粲粲動和鳴之¶
鏘鏘臨寥廓而髙峙凌雲霄而逺翔俾烟霏之¶
閟色與日月而騰光覧徳輝而来下𦍑出䖏之¶
有常介族之長元龜寔先十朋之重五色之全¶
<pb:KR4d0561_SBCK_001-13a>¶
下夷平而法地上規𨺚而象天或萬年而升木¶
或千祀而束苓順隂陽以呼吸重藏景曜于重¶
泉斷休咎以滋惑明吉凶于未然信穹壤之奇¶
物能鈎&KR0359;而造𤣥懿矣神龍有威有稜鉅細脩¶
短伸屈降升千变萬化杳不可憑張鱗鬛之参¶
差挺頭角之峥嶸既雲行而雨施復嘘風而吸¶
霆或躍于淵或遊在崗擬物狀以有體忽神化¶
而無形聞之斯懾覩之斯驚盖曠代而罕值寔¶
有國之嘉禎予嘗稽之傳記考之六經四物孔¶
<pb:KR4d0561_SBCK_001-13b>¶
異有彰厥名若夫羲皇之世唐虞之廷姒禹之¶
代姬昌之京或以成太昊之紀官或以聼簫韶¶
之九成或以負洛書之大範或以應関雎之化¶
行惟随時而隐見故王者以為祥休之徵矧兹¶
昭代聖聖相承與勲華而比徳眇漢唐之所稱¶
海嶽之精藪澤之英何祥不産何異不呈宜羽¶
毛與鱗介搃符合于文明謇予沐浴盛化歌詠¶
太平躬雖䖏于蓬室心獨向于皇扃覩兹竒瑞¶
欲黙不能敬綴詞以成賦仍名之曰四靈¶
<pb:KR4d0561_SBCK_001-14a>¶
　　酒賦¶
有客有客一醉一醒邂逅相遇欵我柴荆醉則¶
髙其曠逸醒則矜其典型劇談雄辨舌揺風霆¶
於是醒者睨醉客而視之曰若不聞乎禹𢙣㫖¶
酒夏徳其昌紂為糟丘殷祚滅亡何物狂藥毒¶
人肝腸甘之者必酗中之者必傷化祥慈為凶¶
險変沉静為滛荒語言龎雜氣勢鴞張或罵将¶
軍之坐或登節度之堂床或吐丞相之茵或牽¶
羙人之裳或翹足沐猴之舞或俛首羣豖之塲¶
<pb:KR4d0561_SBCK_001-14b>¶
㣲酒之故胡然而狂甚而㕠親之養不頋七尺¶
之軀亦&KR0111;腐脅而斃遺臭無疆酒之害人也如¶
此若何不痛絶而謹為之防乎醉者曰是何言¶
哉是何言哉吾聞上古窪樽三代罍爵茍聖賢¶
之不飲何杯棬之有作書稱麯蘖禮酌鄊飲之¶
儀献酬交錯若近代之飲者皆磊磊而落落晋¶
之八逹非酒何以逃亂世之誅唐之八仙非酒¶
何以脱㣲官之&KR0350;酒之于人其徳不薄変怒為¶
喜轉憂為樂釋憤氣之怨争𤼵鈍口之談謔故¶
<pb:KR4d0561_SBCK_001-15a>¶
故暢飲吾之師不飲客之𢙣獨醒之原懷沙寂¶
寞啜茶之仝血染鋒鍔然則酒何負于人哉爾¶
獨未知其趣而遽薄之也詞未既余乃從而释¶
之曰止止二子之説各倚一偏請折其&KR0454;子其¶
聼旃徃古来今酒不可無祭祀賔客日用之需¶
但用之者豊不可縱儉不可拘縱失之&KR0698;拘失¶
之愚愚乃人所鄙&KR0698;為酒之罪酒以成禮威儀¶
秩如酒以合歡怡怡愉愉夫如是又安得喪于¶
而徳害于而軀亡于而國敗于而家乎二客于¶
<pb:KR4d0561_SBCK_001-15b>¶
是蹶然而起負墻而立請誦惟酒無量不及亂¶
之語庶無過與不及¶
龜巢藁巻之一終¶
